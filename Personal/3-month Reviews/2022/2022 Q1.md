---
Created: 2022-02-20T12:37
---
# 🗒️ Dočasné poznámky (abych nezapomněl)
# 🌈 Za co jsem rád?
## Vztahy
V Q1 to bylo na networking celkem bohaté, především díky MOPu. Čekal jsem, že tam budou samí nerdi, ale někteří byli v chillu a dokonce jsem se s pár lidmi i bavil. Jinak celkem klasika, pomalu podle mě upadá friendship s Vojckem, zato Lukas mega super. Konečně si ze mě můj best friend nedělá v jednom kole jenom prdel.
## Zážitky
Fůha. Ivančice se Šunkofleky bez Vojcka byly super, Buda s Přezdívkáři bez Vojcka ještě lepší.
## Úspěchy
No jo, CAE - uspěl. MOP - postup. Kasiopea - finále. Co víc si přát. Už jenom vyhrál Soutěž v programování 🙂
## Výtvory
Vlastněě... nic moc. Začal jsem s webem Boxu sladkostí, ale jinak slabota a až doteď jsem si to neuvědomil! Musím zapracovat...
## Consume
Rick a Morty, Heat waves, Jay Joseph, Fuks, Jméno růže, Nápad za miliardu. To bude asi best of.
# 🎟️ Co se stalo?
## Měsíc 1
Leden se vkradl do mého života tak rychle, že jsem si ani nevšiml, že zase odešel. Tak bych popsal filosofii všech měsíců z Q1, protože v podstatě poslední čtvrtrok na gymplu utekl rychle jako voda.
Asi nejdůležitější událostí ledna bylo dostání výsledků CAE. Zrovna jsme se byli stříhat u Silvy, když jsem uviděl, že mi Cambridge poslal email. Než se mi podařilo najít přístupové údaje, tak jsem se dostal na řadu. Nejdelší stříhání mého života. Ale zase sladké zjištění, že mám C2.
Dále bylo zajímavé pořádání Vánočního florbalového turnaje. Nejdřív jsme ho měli dělat o pololetních prázdninách, ale za velice podivných podmínek nám ho tělocvikáři přesunuli na únor.
Mimo to se konalo krajské kolo MOP. Postoupil jsem do ústředního kola, což byl obrovský úspěch, ale trochu mi to zastiňuje to, že jsme od sebe s Adamem opisovali. Nakonec jsem si to ale vynahradil v ústředním kole v březnu. Taky jsem poprvé v životě investoval do krypta, konkrétně celkem 5k do Luny, Bitcoinu, Etherea, Solany a Dogecoinu. Celkem funny, za dva měsíce to teď vyrostlo o 30 %.
Krom toho jsem samozřejmě poctivě plnil Calimove, protože tréninky se ještě vůbec nerozjely, venku byla pořád strašná kosa. V Zauzoo jsem testoval Expobank v Jasmine a byla to jedna z nejnudnějších prací ever, ale zkušenosti s testováním se mi v budoucnu určitě hodí.
## Měsíc 2
### Výlet o jarních prázdninách
**Day 1**
V úterý 22. 2. jsme společně s Verčou, Terkou, Prokym, Emou a Karol vyjeli na výlet k Ivančicím (u Brna). Nejprve jsme si dali zastávku u Prokyho doma, kde nám udělal na oběd luxusní bramborové placky s nějakou rajčatovou omáčkou. Celou dobu řídila Ema a zvládla to opravdu dobře, honestly. Na cestě tam jsem seděl na zadním sedadle (bylo nás šest, takže poslední sedadlo bylo úplně vzadu), a sice to nebylo úplně nejsociálnější sedadlo, tak cesta byla v klidu. Verča pouštěla songy na repráku a celé to bylo takové chillové.
Do Ivančic jsme se dostali v klidu, jenže tam nastaly první navigační problémy, kdy jsme se chtěli na cílovou destinaci dostat špatnou a celkem crazy cestou lesem. Naštěstí jsme se tam nějak zdárně otočili a napodruhé cestu našli. Tam na nás už čekal hodně mladý a celkem zmatený borec, který nám rychle vysvětlil co a jak, a pak odjel. Ubytko bylo opravdu pěkné, jen tam nebylo moc ideální místo, kam si večer v šesti lidech sednout, protože maringotky byly maličké a venek, i když ohraničený tak, aby nefoukalo, byl hodně studený, takže tam byla zima.
Hned, jak jsme přijeli a vybalili se, tak jsme s Prokym začali zahřívat vířivku, která musela být zahřívána kolem 4 hodin ohněm. I když jsme se s Prokym snažili, tak voda byla i tak po několika hodinách studená. To nám ale nevadilo a stejně jsme tam všichni šli.
Předtím jsme si však zahráli Aktivity a Bang, což bylo fakt super. Po pár hodinách jsme teda šli do té vířivky, kde to bylo opravdu hodně super, všichni jsme se na chill pobavili o všem možném a nikdo tam nebyl nějak hnusný nebo tak něco. Pak jsme s Prokym taky skočili do ledového rybníku, což bylo taky fun. Po nějaké době jsme vylezli do neskutečné zimy, rychle se usušili a převlíkli a šli jsme dovnitř hrát Nikdy jsem, což byla taky zábava.
Pak jsme se kolem půlnoci rozhodli, že jdeme spát. Proky pustil Comeback a oba jsme usnuli. Já jsem se ve čtyři ráno vzbudil a neskutečně mě bolela oblast mezi rameny, tak, že to fakt nešlo vydržet. Proky se vzbudil a dal mi nějakou teplou věc, díky které jsem usnul eventually.
**Day 2**
Vzbudili jsme se a dali jsme si snídani, kterou připravila Verča. Zase jsme co nejdřív zapálili oheň u vířivky, aby to bylo opravdu teplé. Pak jsme asi zase zahráli Bang před obědem. Oběd ve středu dělala Karol, a uvařila luxusní špagety, takže nebylo nač si stěžovat.
Po obědě jsme chtěli jít straight do vířivky, ta ale byla neskutečně horká, takže se tam nedalo ani vlézt. Takže jsme do ní nalili trochu ledové vody a to byla největší chillovka, trust me. Tam jsme vydrželi takovou hodinku, dvě a pak jsme se rozhodli, že půjdeme na krátkou procházku, která byla asi nejvíc tense z celého výletu, protože jsme byli všichni unavení a takoví podráždění. Ale nějak jsme to přežili.
Ještě jsem zapomněl dodat, že jsme s Prokym hráli před obědem (a několikrát po něm) Mravence, které nakonec vyhrál 5-1, ale bylo to mega fun.
Po procházce si přesně nepamatuji, co jsme dělali, ale počasí bylo opravdu dobré, venku jsme mohli chodit jenom v mikinách, což bylo po zimě poprvé. Pak se k večeru ale opakovala stejná situace jako den předtím, takže jsme nečekaně opět skončili ve vířivce.
Jo a vlastně už vím, co se dělo! Všichni, kromě mě a Terky, jeli před obědem nakoupit, takže jsme si s Terkou tak tři čtvrtě hodiny pokecali o Vojckovi, Verči a tak a bylo to taky fajn.
Zpátky k večeru. Vířivka byla opět v klidu, tentokrát jsme se podle mě nebavili až tak o “citlivých” věcech, zato jsme se bavili všichni (první den jsem moc nemluvil tbh). Taky jsme se v podstatě tak nějak všichni objímali, což bylo taky funny.
Pak jsme šli opět všichni dovnitř a pokusili se hrát zase Nikdy jsem, ale byli jsme všichni dead a kolem 11 šli spát. Tentokrát Proky opět pustil Comeback, ale já neslyšel ani prvních pět minut, jak rychle jsem usnul.
Další vsuvka, před druhou vířivkou jsme s Prokym dělali na večeři tortilly, které se celkem povedli a taky to bylo celkem fun.
**Day 3**
Poslední den už nebylo moc na nic čas. Nasnídali jsme se (müsli), poklidili a sbalili se. Pak jsme si s Prokym dali Mravence a pak šli hrát Bang. Pak přijel borec a my jeli domů. Po cestě pouštěl songy Proky a my jsme už byli všichni celkem dead. Pak jsme vyhodili na Hradci Prokyho a v Opavě Terku a šli jsme na oběd do Globu. Pak mě zavezli k zimáku a šel jsem dom.
## Others
Konalo se finále Kasiopey, které bylo neskutečně frustrující. Dlouho se mi nedařilo vyřešit těžší úlohy a byl jsem předposlední. Když už jsem myslel, že něco mám, tak jim to přestalo fungovat. Úplně jsem se na to vysral, až to opravili, tak jsem to odevzdal a zjistil, že to bylo správně... ale už jsem na to neměl kapacitu.
Taky jsem volal s Milanem ohledně stáže po maturitě, bylo to celkem povzbuzující, i když v době psaní nevím, jestli se mi chce, protože mě to fakt nebaví.
Funny bylo, když měl Vojcek volný haus. Tak nějak jsme s Terkou je samozřejmě chtěli dát dohromady, ale nepovedlo se nám to. Ale bylo to fun, hráli jsme Dobble a tak, je z toho pár videí. Pak další den ale Vojcek na popud Terky pozval Verču domů a ona šla. Vypadalo to všechno fakt dobře, mi začínala deprese, ale nakonec to dopadlo katastrofálně, protože Verča změnila názor...
Už jsem pomalu začínal seriozněji řešit univerzitu, takže jsem získával vysvědčení v angličtině, což byla též sranda. Pak jsem za 2,5 k poslal přihlášku do Leidenu a Maastricht jsem zatím nechal plavat.
Začala válka na Ukrajině a já jsem poznal rapera NF. Ne, že by to spolu mělo nějak souviset.
## Měsíc 3
Konečně, ale přitom znenadání, přišel na scénu náš výlet do Buda. Většinu událostí mám podrobně sepsaných na Bearu, každopádně hlavní body, byla to sranda, Vojcek se na nás vysral a jel bych znova, ale musím šetřit.
Poté, co jsme se vrátili z Buda, měl hned Vojta narozky. V ten den to slavil jenom se Šunkoflekama, ale byl celkem chudák, protože všichni chtěli slyšet hlavně o mé Budapešti, což nechápu proč, když měl Vojta narozky. Whatever. Doma jsem naštěstí našel rok starý “odpuzovač holubů”, nevím, jak to jinak nazvat xd. Po oslavě jsme šli Mekáč a pak jsem šel s Vojtou sám na nádro. Byla tam z Buda ještě funny faková storka s borkou, ale bál se na to zeptat. Pak jsme si o tom ale psali a bylo to nice.
Taky se celý měsíc nesl ve znamení chillu. Ještě sice ne úplného, nějaké povinnosti byly, ale v podstatě jsem si mohl ve všech hodinách číst. Ale chillec to byl až moc velký na můj vkus. Ale aspoň jsem se konečně nechal poprvé vyzkoušet z češtiny.
Pomalu se blížím ke konci prvního koupeného kurzu Calimove, celkem spokojenost, i když výsledky nejsou nějak obrovské. Každopádně teď jsem to celkem flákal, protože je fotbal, který mě teď celkem naplňuje. Dal jsem vítězný gól v prvním zápase, jsem mega rychlý, ale dostávám křeče, takže jsem si koupil draslík a doufám, že to teď už bude lepší. Na fotbale jsem se taky nedávno dozvěděl o Pecovi, který byl na nějaké nebezpečné operaci v nemocnici a nevím vůbec, jak to dopadlo.
Taky se v Teplicích konalo ústřední kolo MOPu, což bylo opravdu fakt super. Adam byl úplně v chillu, teoretické úlohy mi sedly a fakt jsem si to užil. Pěkné 20. místo, jen kousek za úspěšnými řešiteli. Z akademických úspěchů jsem byl také přijat na obě univerzity a dokonce na nějakou random 42 Vienna, ale to asi nebudu ani zkoušet. Dále jsem se v březnu přihlásil na několik stáží, doufám, že vyjde buď Livesport nebo ProductBoard, jsem zvědav.
Hodně jsme teďka v šunkoflecké skupině rozjeli BeReal, což je pěkné zpestření dnů 🙂.
Z konzumace obsahu začal Moon Knight, četl jsem vynikající Nápad za miliardu, Jméno růže, Pan Theodor Mundstock a povídky Harlana Ellisona. Začal jsem poslouchat Glass Animals a Jaye Josepha, obojí super songy. Taky jsem se začal dívat na Ricka a Mortyho a nechápu, jak jsem to mohl tak dlouho ignorovat, je to mega super. Teď jsem začal třetí řadu, je jich zatím jenom 5 xd.
# ⏭️ Vizualizace
## Život
Musím vyjet někam ještě s high-school friends, ideálně s Lukasem na Workaway. Rád bych taky jel někam s Vojtou, ale je to kokos a stejně mě nemá moc rád, takže whatever....
## Kariéra
Chci získat stáž v nějaké cool firmě, rozjet podnikání, pick-upnout nový skill, zlepšit se v programování, najít byt v Nizozemsku... ale především udělat maturitu, že.
# 💭 Thoughts?
Neskutečné, jak ten čas letí, když člověk až moc zajede do vyjetých kolejí. Doufám, že na výšce zase na pěkně dlouhou dobu zpomalí, protože čtvrťák uletěl jako drak ve vichřici (pokud pick-upnu psaní, tak mě čeká hodně práce). Musím si udržet přátelství s co nejvíce lidmi, na kterých mi záleží, i když už teď nejsme tak závislí na škole...