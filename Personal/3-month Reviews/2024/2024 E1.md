---
Created: 2024-02-13T17:37
---
**Poznámka:** Oficiálně z 3-month reviews a klasického Q1-4 formátu dělám 1-1.5 month review. Kdybych v dubnu psal o tom, co se stalo v lednu, určitě bych si toho tolik nepamatoval.
### Leden
První půlka ledna se absolutně lišila od jeho druhé půlky. Důvodem jsou samozřejmě mé první zkoušky na VUT. Měl jsem z nich velký respekt, protože jsem nevěděl, do čeho jdu, jeden předmět, IFJ, jsem už měl failnutý, a zkoušek mělo být v krátkém intervalu fakt hodně.
Nejvíc jsem se pravděpodobně učil na hned první zkoušku z INP. Ta mi dělala největší starosti, protože jsem nechápal, jak se mi vůbec podařilo získat zápočet. Nakonec jsem se to naučil celkem pořádně, pochopil jsem hodně HW věcí a ze zkoušky dostal úžasných 44/52 bodů.
Hned pár dní nato mě čekal další hardware, IEL. Toho jsem se moc nebál, protože jsem poctivě získal všechny možné body v průběhu semestru a projekt mě naučil celkem dost. Nakonec to ale bylo celkem zrádné, jelikož jsem to celkem podcenil. Myslím si, že učivu celkem rozumím, ale zkouška byla těsných 33/55.
Pak mě čekalo IZP, které ani nestálo za řeč, A.
Pak IPT. To bylo trochu těžší, protože toho bylo celkem dost a vše vypadalo podobně. Naštěstí jsem taktéž celkem zabral během semestru a dost toho uměl. Nakonec jsem byl dost nervózní i po napsání zkoušky, ale i tak jsem si věřil a celkově dostal B.
Poslední zkouška vypadala nevinně, ISS. Nakonec to byl největší pain, největší grind a nejmíň jsem se toho naučil. Vlastně jsem si z toho snad nic neodnesl, krom toho, že už to nikdy nechci vidět. Příklady byly strašné, ale pro jistotu jsem u každého něco napsal, což se vyplatilo. Ale měl jsem z toho mega nervy až do poslední chvíle, a když jsem se dozvěděl, že jsem to udělal, byl jsem extrémně happy.
Taky to během zkouškového bylo poprvé, co jsem zůstával přes víkend v Brně. Bylo to takové divné, ale jako bych se skoro vrátil do Maastrichtu, což teď nemyslím vůbec špatně. Dal jsem si pauzu od učení a jel na chvíli do centra a užíval jsem si, že jsem byl po dlouhé době sám. To celkem bodlo.
Na začátku ledna jsme taky museli začít běhat 8 km 2x týdně, což bylo ze začátku celkem hrozné, částečně protože jsem v Brně nevěděl, kde jít běhat, ale dobře se to vyvažovalo s učením, kdy mi to dost pomáhalo. Mohl jsem díky tomu vypnout.
![[Untitled 13.png|Untitled 13.png]]
Taky bylo dost satisfying postupně vidět, jak se zlepšuju, a začal jsem běhat i dost rychle. To vše jsem dělal hlavně s vidinou soustředění, na kterém jsme měli zdechnout, ale k tomu se ještě dostanu. Trochu mi kvůli běhaní a zkouškám spadlo dělání workoutů, ale to se dalo čekat.
Taky se postupně stalo dost věcí, co se týče nějaké “brigády”. Prvně jsem se vykašlal na trénování dětí, protože jsem zjistil, že mě to vůbec nebavilo a nedávalo mi to smysl. Poté mi napsal Motýl, že by měl nějaké projekty. Na ty doteď čekám, aby se rozjely, není moc dobrý v dávání práce :D. Co jsou možná ale další dvě zajímavější věci, tak zaprvé jsem napsal Klapkové v návaznosti na naši konverzaci na Punčobraní ohledně nějaké IT pomoci na MGO. Dali jsme si schůzku, ona mi nějak řekla, co všechno by chtěla, a pochopil jsem, že z oblasti IT ve škole v podstatě cokoliv, co mě napadne. Hlavně jsme se ale domluvili, že bych měl programovací kroužek, před pár dny jsem jí poslal plakát a čekám na odpověď. Zadruhé jsem napsal na VUT jednomu borcovi, že bych rád pomohl v organizování programovací soutěže. To ještě uvidím, jak se vyvrbí, za dva dny máme schůzku.
Tím tak nějak končí první, zkoušková, půlka ledna.
Druhá půlka začíná s running sushi v Kauflandu, kam jsem si sám zašel za odměnu po zkouškách. Byl jsem z toho celý den plný, ale bylo to worth it. Večer jsem pak šel na návštěvu do bytu k Zitě. Ta tam měla nějaké dvě další kámošky, přinesl jsem víno, Zita udělala nějaké vegan jídlo (bylo dobré) a dost jsem si to užil. Kámošky byly v klidu, bavili jsme se o random věcech, pouštěli si videa a tak. Pozvali mě na party, ale bohužel jsem nemohl. Další den jsem pak jel konečně domů.
Vrátil jsem se myslím ve středu, a ve čtvrtek jsem opět po dlouhé době šel s taťkou do Elimu na fotbal. Byl jsem v týmu se strejdou Dankem, a po chvilce jsme vedli snad 7:0. Pak se to nějak zvrtlo a nevyhráli jsme ani jeden zápas, přičemž Danek mi za celou dobu nenahrál a jenom pičoval. Rychle jsem se osprchoval a šel za Melcem a spol na dýmec (Toncek tam nebyl protože byl na dva týdny na brigádě v Německu) do Marvina. Funny bylo, že vedle u stolu byl i Leňas. Tam to bylo celkem chill, bavili jsme se o fotbale a Melec postupně objednal všechny typy chlastu, co tam měli. Po chvilce jsme odešli, venku napadl sníh a dali jsme krátký fight. Pokračovali jsme k Henčimu do práce na začátku Krnovské. Tam ani pořádně nevím, co jsme dělali, ale byl jsem celkem najetý. S Melcem jsme se random bavili o investování, programování a jak ani jeden nechceme pracovat 9-5.
Pár dní pak vůbec nevím, co jsem dělal. V této době nejspíš proběhlo hecování s Henčim co se týče běhů, oba jsme nechápali, jak Hanzi běhá tak rychle, a jednou jsem byl běhat s Dankem, což hodnotím pozitivně. Měli jsme jít ještě jednou, ale byl nemocný. Pak ale přišel první společný trénink na umělce vedle SFC. Ta byla tak zmrzlá, že se po ní nedalo běhat a bál jsem se o svůj kotník. K tomu nás Fiši úplně zničil běháním sprintů uhlopříčkou, skoro jsem myslel, že omdlím. Trénink ale po dlouhé době bodl.
Dva dny nato jsem “domluvil” dědovu oslavu narozenin U Draka. Mamka mě furt nutila, ať mu zavolám, že s ním chci jít sám na pivo a ono že to bude překvapení, že tam budeme všichni. Pět minut po mém hovoru s dědou měl domluvené všechny, že si půjdou sednout též s námi. Takže překvapení zkažené. Ještě před oslavou se mi podařilo confusnout sebe, Terku a její kámošku s předáním klíčů od bytu, kdy já jsem myslel, že od pěti budu U Draka, ale místo toho jsem napsal za půl hodiny xd. Ještě k tomu k večeru měl Tom obhajoby Java projektu, se kterým jsem mu pomáhal. Měl jsem v plánu to zvládnout na phonu, ale to moc nešlo, takže jsem sprintoval domů, abych mu to celé naprogramoval. Naštěstí to vyšlo a bylo to funny.
Na to přichází druhá největší akce ledních prázdnin. Jel jsem do Prahy, kde měl přiletět Adrian z Maastrichtu. Cesta byla celkem dlouhá, vyjížděl jsem před polednem a na letiště jsem dorazil za tmy. Tam jsem chvilku čekal na Adriana. Ze začátku jsme byli takoví divní, nevěděli jsme, o čem se máme bavit a bylo to awkward. Pak jsme dojeli na Verčin byt, kde jsme mohli přespávat, a Proky s námi šel do nějaké studentské hospody (vsuvka: volal jsem na svém mobilu Prokopa Válka, který mi to típl, ale furt neotevíral. Tak jsem mu napsal na Mess a on že máme zazvonit. Pak jakože nic se nedělo, ale jsem s Prokym v hospodě a najednou mi Proky volá, tak mu to říkám a on mi ve skutečnosti nevolá. Zvednu to a volá mi někdo cizí. Vůbec jsem mu nerozuměl a dodnes nevím, kdo to byl). Hned mi bylo jasné, že si ti dva budou rozumět. Ani jsem tam nemusel být a jako bych tam ani nebyl. Bavili se, jako by se znali roky. Proky nás vzal do nějaké husté studentské hospody, kde jsme seděli v bazéně. V klidu jsme pokecali a šli spát. Druhý a třetí den jsme s Adrianem prochodili snad celou Prahu, až jsem z toho byl extra unavený. Ale bylo to samozřejmě fajn. Byli jsme na Pražském hradě, Karlově mostě, Vyšehradu a na mnoha dalších místech, dokonce jsme prošli i kolem památníku střelby na UK. Nakonec jsme v Praze zůstali o den dýl, než jsem řekl Verči, takže na mě byla trochu naštvaná. Ale vyžehlil jsem to tak, že jsem jí koupil Goddess Bath bomb z obchodu, který jsem opět zapomněl, jak se jmenuje, a nechali jsme jí na nočním stolku review našeho pobytu. Další den jsme vstávali extrémně brzo ráno a jeli na Hlavák, kde jsme jeli stejným vlakem, já vystoupil v Ostravě, Adrianovi to jelo až do Varšavy.
No potom jsem začal řešit víc school a work related věci. Zaprvé začínala registrace předmětů, která byla opět chaotická. Nejprve jsem si nemohl zapsat IZG, protože už bylo plné, a pak tu byla bitva o kredity, protože jsem jich neměl dost na zapsání všeho, co jsem chtěl. Nakonec jsem musel obětovat IJC a IPP, ty se mi už prostě nevešly. Zato jsem si zapsal bouldering a tenis, zítra a pozítří na to jdu poprvé, tak uvidím.
Taky jsem měl již zmíněnou schůzku s Klapkovou. Když jsem tam přišel, zazvonil jsem na ni, ona se mi snažila otevřít, ale zvonek sice otevřel dveře, dveře ale otevřít nešly. To bylo celkem funny.
Ten stejný den jsem potom jel na soustředění. To byla bez debat nejlepší akce ledna a asi nejlepších pár dní posledních měsíců. Jak soustředění začalo, měl Fiši extra špatnou náladu. Sice jsme první den hráli jenom fotbal, ale byl na nás nasraný. Každopádně za ty čtyři dny jsme toho stihli tolik, už si nepamatuju, jak to šlo po sobě, takže píšu tak random.
Hráli jsme několik karetních her, což mě překvapilo, začalo to Bangem, který byl celkem chill a hrál jsem ho asi třikrát. Pak nastoupila éra Milostného dopisu, která trvá ještě teď. Ze začátku to bylo extrémně zajímavé a zábavné, postupem času to bylo horší a horší, ale oni to furt chtěli hrát. No a taky jsme hráli i s Fišim poker o 100. Fiši vyhrál, mi se podařilo vyhrát jedinou hru, ale byla to dost zábava, hlavně vidět, jak Danek nejdřív všechno vyhrál, pak si z něho Fiši dělal prdel s mícháním a pak to všechno instantně prohrál.
Funny taky bylo, že Lachtan s sebou měl jenom jedny ponožky a jedny trenky, jednou zapomněl boty v tělocvičně, jednou u nás na pokoji zapomněl kroksy.
Za zmínku taky samozřejmě stojí tréninky. Hned ve čtvrtek jsme večer všichni nemohli chodit, protože jsme běhali obrovský kopec, pak “rovinky”, a večer ještě lehká plyometrika. No a všechny moje věci byly zpocené, smrděly a já nemohl chodit. S Tonckem na pokoji jsme měli všechno všude vyvěšené, větrali jsme, ale stejně to nepomáhalo.
Idk co si myslet o Dankovi. Několikrát jsme se plácali po zádech, jednou mě objímal, jednou jsme spolu fightili na zemi, u Milostného dopisu jsme spolu leželi na jedné posteli vedle sebe a bavili se o dost věcech, hráli hry… Jsem asi mentál, ale to už víme.
Ještě nutno zmínit, že se každý večer chlastalo. Třetí noc to borci přepálili nejvíc, až na ně byl i Fiši nasraný, protože ráno všichni nemohli, i když mi to tak hrozné nepřipadalo. Po ranním tréninku nám posunul odpolední o hodinu dřív, napsal k tomu HELL a nevyjadřoval se k tomu. Všichni jsme mysleli, že umřeme. Ale přišli jsme všichni převlečení před chatu, a on nám řekl, že jsme to přehnali, ale že jdeme hrát bowling. Pár lidí nasraných, protože si vzali nakopávák, ale já jsem byl happy. Z nějakého důvodu se mi na bowlingu mega dařilo, úplně jsem to tam točil, a hráli jsme s Danem a Hoblou o první místo celkově. To mě mega bavilo. Taky nelze zapomenout na Matesovy extra pomalé hody, které se vždycky trefily.
Co tak ještě zmínit? S Tonckem jsme po večerech hráli 2 3 4 Player Games, Pošta s Kubou volali borkám furt a dívali se na Barandově na ty “vědomostní” hry, Mářa byl funny, Kraťas koupil cheap whiskey z Penny, s Jirkou a Hanzim jsme první den vyhráli fotbal, poprvé s námi trénoval Hanzi Junior, naprosto jsme se ke konci nemohli snést s Tonckem na pokoji, měl jsem půjčené Melcovy boty na běhání, bavil jsem se s Fišim o Nizozemsku, Henči grcal a zničil hajzl, běhal jsem s Kubou ve dvojičce…
Jak soustředění skončilo, tak jsem se v poledne vrátil domů a celé odpoledne prospal. Vždycky jsem totiž naspal tak pět hodin.
### Únor so far
Tím se dostáváme k únoru. Přes týden jsme s Tonckem hráli hodně LoLka, až moc místy. Ale začali jsme hrát flexy, kde nám to dávalo špatné protivníky, takže nás to bavilo, a teď začaly URFy.
Taky pokračovaly tréninky. První byl ve středu v Chlebičově. Ten byl super, protože ta umělka tam je fakt luxusní. Další byl hned v pátek v Kyleškách, kde nás všechny ten trénink bavil ještě víc. To soustředko mělo fakt něco do sebe.
Hned v neděli nás pak čekal první přátelák, náš nejobávanější, proti Branici PL. Čekali jsme, že můžeme klidně dostat nářez. A po prvních 20 minutách to tak vypadalo. I když jsme hráli celkem vyrovnaně, tak jsme prohrávali 2:0 a oni kopali penaltu. Jenže ji nedali, a Toncek vzápětí dal na 1:2. Pak jsme dali další gól. A další, a další. A další. Celkově 5:2 po poločase. Naprosto ještě nechápu, jak se to stalo, ale v protiútocích jsme je naprosto přehráli a proměnili všechny šance. Po poločase mě střídal, což mě mrzelo (krom toho, že jsem hrál zase levou obranu). Hra šla trochu dolů, ale stejně jsme vyhráli 5:4. GG easy.
Před tím jsem však ještě byl v pátek na badmintonu s Vojtou, Emčou, Víťou a ségrou od Emči. Celkem v klidu to bylo. Další den jsme dopoledne šli na oběd jako taťkovu oslavu. To se mi taky líbilo, měl jsem burgr a taťka nějaký mega špíz. Večer jsem řídil na kvíz do Hlučína. Byl jsem s Melcem, Hanzim, Luckou a Henčim. Jako občerstvení tam byly další burgry, ale nesrovnatelně lepší, takže jsem ještě dva dal. Kvíz to byl fakt super, měli nás tam za nerdy, protože jsme to naprosto rozdrtili. Měl jsem pár failů, ale stane se. A ještě, den předtím po tréninku jsme šli k Lucce, tam jsem trošku pil Desperados a hráli jsme opět Milostný dopis. Byla tam dokonce Nela.
Možná má vyjít nový single Twenty one pilots.
### Content
- Last of Us - znovu se dívám, teď s rodiči. Zrovna 3. díl
- Percy Jackson - celkem shit, ale proč ne
- NCIS - po ránech jsem se na to párkrát díval s taťkou
- Lost in Space - rozjel jsem první dva díly
- Deadpool & Wolverine - vyšel trailer, dost nice a funny
- Youtube - Try not to laugh guy, Kesha, Nightblue Jungle A-Z
### Other mentionable notes
Taky jsme se s Terkou dozvěděli, že Ondra má práci v Opavě a Evča se chce stěhovat, takže máme takovou ošemetnou situaci na bytě. Fakt se netěším, jak to dopadne.
Krom toho jsem konečně prodal Štěpánovy vyměněné komponenty, sice ne za moc, ale aspoň nám tam nerezaví. Koupil jsem si nové kalhoty na Zalandu. Snažil jsem se naprogramovat Na Lovu, začínám připravovat kroužek programování.