---
Date: 2022-08-24T13:52
---
Pokud se nemýlím (nemůžu si přečíst předchozí zápis, jelikož jsem si chtěl rozjet Notion na noťasu přes data a sežralo mi to 300Mb z mých 1,2Gb, které jsem si zrovna teď koupil fml), tak předchozí zápis jsem psal kolem pěti ráno ve StayOkay a let’s say, že jsem se necítil úplně nejlíp. Od té doby se toho odehrálo opravdu hodně, připadá mi to jako pár týdnů a přitom to byly dva dny. To byl přesně jeden z důvodů, proč jsem chtěl jít na výšku do zahraničí: abych zažil něco nového a neutíkaly mi dny jako voda. Well, that worked, aspoň prozatím.
Ve StayOkay jsem vydržel odhadem do osmi do rána. Pak jsem vyrazil do Studentského centra UM, kde jsem měl odevzdat maturitní vysvědčení, překlad a vysvědčení z 8.A. Cesta mi trvala asi 10 minut pěšky a musím říct, že mě neskutečně bavilo procházet si nové město. V parku jsem zničehonic prostě narazil na výběh nějakých srnek a voliéru s ptáky. Za tím byly nějaké postavené stěny, o kterých jsem později zjistil, že to je hlavní lokace INKOMu. Obecně se mi hodně často stávalo, že jsem se někde procházel a došel jsem náhodou na místo, které už jsem znal. Taky se mi hodně líbily kanály procházející městem. Pak jsem dorazil do studentského centra, kde čekaly další dvě holky s rodiči. Chvíli jsem uvnitř počkal a pak jsem příjemnému pánovi odevzdal vše potřebné. Včera už mi přišlo, že bych měl být přijatý.
Potom jsem měl čas asi hodinu a půl do setkání se s mentory na INKOM. Takže jsem se šel zase náhodou někam projít a chtěl jsem si chvíli číst. Našel jsem takové pěkné místo na nějakých hradbách, kde byl poměrně dobrý výhled na okolí. A přímo přede mnou se rozprostíral hlavní areál INKOMu, který jsem předtím viděl u výběhů. Chvíli jsem si četl Mistra a Markétku, a pak jsem vyrazil na setkávací místo. Tam už čekalo poměrně hodně studentů, určitě víc než jsem čekal. Bylo to takové divné, nevěděl jsem, s kým se mám bavit. Nakonec celkem blízko ke mně přišla nějaká holka, tak jsem se s ní začal bavit. Ukázalo se, že to je Nizozemka a trochu jsme spolu pokecali, pomohla mi stáhnout INKOM aplikaci a zjistil číslo mé skupiny.
Pak se otevřely dveře INKOMu, prošli jsme krátkou cestu a rozdělili se, od té doby jsem jí už neviděl. Ihned jsem našel svoji skupinu 040B a lidi v ní mi připadali celkem sympatičtí. Naši “rodiče” vypadali už na první pohled dobře, Mikkel a Momo nakonec jsou určitě nejlepší rodiče z celého INKOMu, na to jsem měl fakt štěstí. V mé skupině jsem se nejdřív začal bavit s Thibautem (nebo nějak tak), který pochází z Konga a Lucemburska. Tak nějak jsme si ze začátku rozuměli, ale už teď se moc nebavíme. Pak tam byl Martin z Německa, který byl taky celkem v klidu, ale teď se baví spíš s nějakými kamarády z Německa. Jako poslední jsem se začal bavil s Maciejem z Polska a toho teď mám určitě nejradši, celkem dost si rozumíme a děláme všechno spolu.
Z místa, kde jsme potkali svou skupinu, jsme se přesunuli na první aktivitu INKOMu, to bylo představení studentských asociací.
_TODO dokončit pondělí a začít úterý_
(Otevřely se brány a my jsme vyrazili skrz ně. Čekala nás krátká cesta, na jejímž konci jsme se rozdělili a od té doby už jsem jí neviděl. Podařilo se mi najít) — _nějaký miss, myslel jsem, že toto ještě nemám zapsané, mb._
Nejdříve jsme však dostali své náramky a prošli bag checkem, kde mi borec vyhodil mojí bio cizrnu - takže se asi nikdy nedozvím, jak chutnala. S naší skupinou jsme si pak sedli a všichni se navzájem představili. Přišlo mi divné, že jsme byli jediná skupina, která to tak udělala. Nakonec mi v průběhu INKOMu došlo, že jsem měl prostě mega štěstí na Michiela a Momo, protože ostatní mentoři se na své děti v podstatě vykašlali.
Pak jsme se rozešli. Nejprve jsme šli ve čtyřech - já, Maciek, Martin a Tibo, ale pak jsme se s Maciekem ocitli sami. Zprvu jsem si nemyslel, že bychom si vzájemně rozuměli, ale v průběhu dne to bylo lepší. Žádná asociace mě nijak nezaujala, bohužel. Ale s Maciekem jsme se nějak dostali k hasičům. Tam jsme si prošli nějaký byt a ukázali, co všechno je v něm špatně. Potom jsme za odměnu mohli vyjet nahoru na takové té věci, co je na hasičských autech. To bylo celkem fun. Jak jsme slezli, celá skupina už jedla pizzu a nechali nám každému dva kousky. Nice.
Pak jsme vyrazili poprvé do Stadtparku. Tam jsem poprvé zjistil, že Momo je členem volejbalu a že se tedy budeme bavit hlavně s lidmi z volejbalového týmu. Ve Stadtparku jsme si pinkali a někteří hráli Flunkyball. Já jsem si chvíli pinkal, pak jsem si šel sednout a sám jsem seděl. Tibo a Maciek hráli ten Flunky. Lidi z volejbalu se mě dvakrát ptal, jestli jsem v pohodě, což znamenalo, že jsem přestal být v pohodě.
No každopádně jednu hru flunky jsem pak taky dal. Pak jsme si zase pinkali a jedna borka porád říkala něco s “When you can play it with your leg you can also play it with your hand”. Po chvilce jsme vyrazili se čtyřmi holkami, Maciekem a Michielem do Luxu, Michielovy organizace, kde dávali zdarma burgery. Bylo tam dost lidí a já jsem se cítil celkem osamocený. Michiel mi zavolal nějakou jeho kamarádku, která studuje DS a pobavili jsme se o tom, jaké to je. To bylo nice. Pak Maciek odešel na intro a já jsem zůstal jako jediný syn z naší grupy, ale šel jsem si sednout k holkám. Chvíli jsme se bavili a pak vyšli na Markt. Tam jsme to zakotvili na schodech. Já se bavil s Japonkou a Němkou hlavně o jídle, ale i o jiných zvycích, které máme jiné, a celkem mě to bavilo, i když mi připadalo, že by se radši bavily beze mě.
No každopádně pak jsme se vrátili do Tapijnu, kde byly nějaké songy. Maciek nepřišel, protože mu nebylo dobře a já jsem zůstal sám. Momo se mě asi třikrát ptala, jestli jsem ok, a já moc nebyl. Vůbec mě to nebavilo a říkal jsem si, co kurva dělám v Maastrichtu.
No každopádně po nějaké době jsem odešel na StayOkay. Tam jsem na pokoji opět nikoho nezastihl, takže jsem si chvíli četl v posteli. U toho jsem se cítil strašně a psal si s Vojtou. Pak už jsem chtěl spát, ale přišel tam nějaký Němec a začal, že si asi spletl pokoj a že ta karta tím pádem funguje na všechny pokoje. Což mi přišlo divné. Už jsem skoro spal a přišel zase ten borec, tentokrát s borkou a strašně se divili, že co tam kruci dělám, a že přijde ještě jejich taťka. Tak to bylo něco, cítil jsem se trapně a měl v plánu se ráno brzo vypařit jako pára. To jsem taky udělal. Nenápadně jsem ráno v osm zmizel a šel se projít po Maastrichtu. Prošel jsem si například Dominicanu, která byla fakt hustá, nebo jsem se zašel podívat na svou fakultu, která byla asi třicet minut pěšky. První událostí dne byl přehled sportů. Já už jsem trochu nestíhal, takže jsem si půjčil kolo za 1 € na 20 minut.
Před akcí jsem si psal s Maciekem a došlo mi, že se spolu máme celkem dobře. Na akci jsme šli spolu a spolu jsme taky procházeli sporty. Připojila se k nám ještě jedna adoptovaná Italka, Sylvia. Ten event jsem si celkem užil. Sylvia se se mnou vyfotila na BeReal a s Maciekem jsme byli v klidu. Musel jsem odejít trochu dřív, protože jsem si šel vyzvednout kufry ze StayOkay a jel poprvé do Belgie na dočasný byt. Ujel mi autobus a měl jsem dvacetiminutové zpoždění. Borec nebyl úplně happy, ale nakonec mu to bylo jedno. Dostal jsem svůj pokoj a začal se konečně cítit celkem v klidu. Pak jsem vyrazil zpátky do města na Culture Carnival. Maciek mi psal, že jestli dojedu, což mi udělalo radost.
Nejdřív se tam však skoro nic nedělo, pak jsme ale šli k podiu, kde nějaký borec učil Sambu a jiné tance. Takže jsme tančili všichni tak různě spolu. Volejbalisti, děti a adoptované děti. Bavil jsem se s nějakou holkou asi z Indie, která nám říkala její crazy zážitky z prvního dne INKOMu, kdy jí “její” organizace Amfitrion v podstatě nutila, co má dělat. To jsem si mega začal vážit svých rodičů.
Po Culture Carnivalu jsme vyrazili na MECC. Moc se mi nechtělo, ale šli všichni, takže jsem šel taky. Po cestě jsem se bavil s Juliusem a nějakou holkou z Řecka, která mi vyprávěla o Čechách, protože pocházela z Thesalonik a prý tam jsme celkem chodící meme. Na party jsme pak byli s Maciekem s Fyrfadem. Nebyl to úplně můj šálek kávy, ale i tak jsem si tu akci celkem užil. Byli jsme tam asi tři hodiny a pak jeli s Maciekem free busem směr Momo’s. Maciek odtamtud šel s ní k sobě na intro, mě si vzal pod svá křídla Finn a dal mi volný pokoj u nich doma, kde jsem přečkal noc. Vzbudil jsem se v 11 a jel na kole od Momo do Belgie.