---
Date: 2023-01-24T21:00
---
Čas na další zápis. Po hodně dlouhé době.
Připadá mi to, jako bych se chystal psát zápis podobný Q1 2021. A když nad tím víc přemýšlím, nějaká paralela by tam určitě byla.
Pro rychlé uvedení do kontextu. Celý prosinec jsem věděl, že musím přežít projekt, a potom zkouškové. To byly celkem dost stressful časy, protože bylo několik dní v kuse, kdy jsem reálně nevylezl z pokoje. Ne, že bych neměl co dělat, ale prostě jsem na to neměl čas. To nakonec očekávaně přerostlo v burnout, naštěstí až po zkouškách. To, co mě totiž pohánělo, byl první výlet domů po čtyřech měsících. Neskutečný a nepopsatelný pocit, celá cesta mi připadala taková kouzelná a doma bylo dobře. Tím se ale nechci zabývat, to radši odkážu na [[2022 Q4]], kde pobyt doma popisuji.
Co už se tam ale nevešlo je návrat zpátky do Maastrichtu. Celou dobu v Česku mi připadalo, jako že to nikdy neskončí, až den před odjezdem, když jsem se balil, mi to pořádně začalo docházet. Plně mě to hitlo ale až ve vlaku a následně naplno ve Flixbusu. Vracel jsem se do Maastrichtu… kde jsem se ale neměl k čemu vracet. Nic mi odtud nechybělo. Kamarádi, práce, škola, to všechno jsem v Česku pustil z hlavy, ale teď to bylo zase zpátky. A mi došlo, že opravdové kamarády, na kterých by mě nějak záleželo, tu nemám, práci jsem podle mě ukončil před prázdninami, a škola měla pořádně začít až za měsíc.
Takže v buse do mě naplno udeřil jakýsi “loneliness” attack. Naprosto, ale naprosto mi bylo jasné, že se nechci vrátit. Docházelo mi, že v Maastrichtu nemám co dělat a všechny vztahy mi připadaly takové bezbarvé a nesmyslné. Do Maastrichtu jsem dorazil ve čtyři ráno, kdy mě čekala asi půlhodinová procházka k Luukovi domů pro kolo. Naprosté zoufalství. Ani nevím, jak to slovy popsat, ale měl jsem z toho města takový cizí, nepříjemný pocit. Jako bych se vracel do vyjetých kolejí, do kterých se však vracet rozhodně nechci.
Přišel jsem do pokoje. Ten mi připadal prázdný, nezajímavý a depresivní. Vědomí toho, že tady budu dalších **šest měsíců** dělat dokola pořád to samé mě přiháněl k šílenství. Ale neměl jsem na výběr, byl jsem tady.
Tento pocit se mě teď drží už dva týdny. Nevím, co s tím mám dělat. Za ty dva týdny jediný, s kým jsem se dobrovolně potkal, byl Adrian. Bez něj nevím už vůbec, co bych dělal. Bez problému trávím čtyři dny v kuse bez jakéhokoliv kontaktu s lidmi. Zkoušel jsem něco domluvit s Victorem, ale ten odepisoval jak naprostý kokot. A nikdo jiný mě nenapadá, pokud bych nechtěl jít na nějakou párty. Snad všichni ostatní měli každý den setkání s project group nebo mají někoho, s kým se baví v baráku, nebo mají best frienda, se kterým se vídají každý den. A já tu sedím u kompu, rána jakž takž přežívám, ale stejně každou chvíli přijde noc, která jako by tu konstantně byla, která mi hned nezapomene připomenout, na co pořád myslím a často s sebou přinese i slzy. Jenom když to píšu, tak mám slzy v očích, i když mi dochází, že vypsat, co cítím, pomáhá.
A co že mi ta noc pořád dokola připomíná? Jak jsem tady sám. Jak nemám nikoho, kdo by mi opravdu rozuměl. Nikoho, kdo by mě někam zval, nikoho, koho bych někam pozval. K tomu nemám momentálně ani s kým si psát v Česku. Vojcek z nějakého důvodu začíná odepisovat ob den, což mě upřímně ničí, když vím, že teď nemá ani školu, u Verči už tři dny čekám, až si zobrazí mé zprávy. Jedině to zachraňují Toncek s Tomem, se kterýma si píšu aspoň trochu, ale to jsou spíš takové povrchní konverzace.
Večer většinou nemůžu usnout, protože přes den skoro nic nedělám (kromě obvyklé cesty do kuchyně kolem oběda a sprchy večer), takže si vždycky nakonec stejně vezmu do ruky mobil, než mě jeho světlo naprosto unaví.
Měl jsem takové dva highlighty, které mě trochu vzpružily. 8, 9 a 9 známky z písemek, což mi umožnilo přemýšlet o KE@Work. A dneska dobrý pocit z luxusně odvedené a odprezentované práce na projektu. Ale teď mě čeká přesně 12 dní, ve kterých nemám vůbec co dělat. Někteří lidi tady mají opravné písemky, takže se učí, hlavně teda Victor a Luuk. A já fakt vůbec nevím, jak to přežiju.
K tomu mě drtí představa, že mám zase začít pracovat na Ticklefluffu a už asi tři týdny odkládám práci na Black Redderu. Kromě toho se taky dokopávám k práci na Unseen nebo aspoň nějaké kreativní činnosti, ale vždycky to překryju nějakou hrou Lolka, což pak vede k rabbit hole na Youtubu. Kdybych věděl, že se teď budu cítit takto, tak jedu s klukama do Maroka. Ale to já génius propásnul. Další zkurvená věc. A to není konec, napadá mě víc a víc věcí. Pamatuješ ještě na takové ty tři zprávy od Vojcka, kdy z ničeho nic napsal, že se se mnou nejvíc bavil, že to beze mě nevydrží šest měsíců, že chce přijet, a že o prázdninách musíme podnikat něco aspoň každý druhý den? Well tak teď mám ten týden volna, ale borec zase vyplodil tunu výmluv, a pak to pro jistotu pojistil druhou tunou výmluv, to jen aby nebylo pochybností. O jeho responzivitě na Messengeru jsem se už zmínil. A o prázdninách to upřímně vidím taky bledě, i když to samozřejmě ještě nemám potvrzené.
What do I do? Prvně, mám teď rozjeté hned vedle této záložky video od Stefanoviče o “How to change your life in a year”, které mě doufám dostane back on track v nějaké kreativní činnosti. Do toho mám v plánu vložit všechno, abych se po prázdninách do Maastrichtu vrátil jenom pro své věci a rozjel nějaký business nebo něco v tom smyslu zpátky v Česku. Motivace momentálně dobrá, ale stejně v nedohlednu.
Za druhé. Najít důvod k existenci tady, v Maastrichtu, abych se tady chtěl vrátit po prázdninách. Celkem protiklad předchozího bodu, ale stejně logický. I kdybych teď totiž byl v Česku, tak s Vojckem bych se určitě neviděl tak často, a to samé s naprostou většinou ostatních kamarádů. Celkem šílené, že toto je moje hlavní stay sane pomůcka, která mě vždycky aspoň trochu uklidní. Zpátky k plánu. Je tu samozřejmě pár lidí, kteří mi připadají sympatičtí a zajímaví, plus několik dalších, které jsem zatím nepotkal. Linus, Viktor, Owen, Adri budou asi ti hlavní. Tak s těmi se chci více skamarádit Nelehký úkol, protože oni spolu v podstatě nemluví, takže to je bitva na čtyřech frontách zároveň. Ale pokud se s nimi sblížím, budu mít důvod zůstat.
Aspoň jedna taktika musí vyjít. No questions asked. Drž mi prosím tě palce a doufám, že na tento moment vzpomínáš jako na low, od kterého se vše jenom zlepšovalo.
PS: upřímně by mi stačilo najít si jednoho kamaráda, jednu spřízněnou duši, které bych mohl všechno říct, kterou bych chtěl každý den vidět a opačně, na které by mi záleželo. Jeden člověk. Musí někde existovat. Jak jen tě mám najít?