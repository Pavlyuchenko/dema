---
Date: 2022-09-03T21:13
---
Můj poslední zápis byl o posledním dni INKOMu a to v Maastrichtu ještě nebyla ani mamka. Sice mi připadá, jako bych v tomto týdnu “poinkomovém” nedělal skoro nic, tak když nad tím přemýšlím, bylo toho mega hodně. Nevím, jestli si na všechno ještě vůbec vzpomenu.
Nejdůležitější byl určitě příjezd mamky. Z toho jsem měl po INKOMu asi největší strach, protože bylo dost nejistých věcí. Mamka mi měla přivézt plno věcí ve dvou kufrech, mimo jiné počítač, a do Maastrichtu měla dorazit ve čtyři ráno, kdy samozřejmě nejezdí žádné busy. Takže jsem jí přes internet objednal taxi a doufal jsem, že tam pro ní přijede. Budík jsem měl cca na 3:30 ráno, abych jí pomohl koordinovat přejezd do Veldwezeltu. Flixbus měl zpoždění a taxík tam na mamku nečekal. Takže byla sama v zemi, kde se nedomluví ve čtyři ráno se dvěma kufry a já neměl, jak se k ní dostat. Takže jsem zkoušel volat různým taxikům, ale prostě nešlo jim zavolat. Pak jsem od mamky dostal zprávu, že je v taxiku. Okay, to bude drahé, říkal jsem si. Takže jsem ji šel čekat ven. Z dálky jsem viděl auto se žlutým nápisem “taxi”, byla to nějaká audina. To jsem si myslel, že se nedoplatíme. Mamka vystoupila s řidičem, který vypadal dost příjemně a oba se spolu bavili rusky. To jsem si oddechl. Mamka si prostě našla v Maastrichtu člověka, kterému rozuměla. A navíc byl ještě levnější, než taxík objednaný na internetu, nějakých 20 €. Takže mamka byla doma!
Když jsme přišli na byt, šli jsme samozřejmě ještě spát. Mamka dostala postel, já nafukovací podložku. Mamka spala skoro instantně, ale já, jelikož jsem se napil hodně koly, abych neusnul, jsem neusnul. Takže jsem se asi dvě hodiny převaloval na zemi v takovém polospánku. Ráno jsme měli naplánovanou cestu do města a do Jumba, kde bychom spolu nakoupili co budu potřebovat. Nejprve jsme se teda ale projeli do města, aby se mamka porozhlédla jak to tady vypadá. Prošli jsme markt a takové to historické náměstí, kde zrovna byla nějaká akce. Potom jsme se vydali směr Jumbo.
Tam jsme měli na nákup asi dvě hodiny. Moc mě to nebavilo, ceny byly spíš depresivní. Ale nakoupili jsme toho poměrně dost. Pak jsme šli na bus. Na ten jsme nakonec čekali asi 40 minut, protože měl snad dvaceti minutové zpoždění. Dostali jsme se zpět domů a začali vařit. Nakoupili jsme si totiž rýži a kuřecí maso, takže jsme dělali rizoto. To nám taky zabralo nějaký čas, ale chutnalo mega dobře. Neměli jsme talíře ani příbor, takže já jsem to jedl vařečkou přímo z pánvičky.
V ten den jsem taky zjistil, že nejde zapnout počítač. Po stisknutí zapínání se sice rozjel, na obrazovce se ale nic neukázalo a po dvaceti sekundách se začal vypínat a zapínat pořád dokola. Takže v pondělí jsme měli dva hlavní úkoly: dát PC do opravny a půjčit mi kolo. S počítačem jsme teda jeli v kufru busem na Koningin Emmaplein, kde byla přímo opravna. Pak jsme se vydali pěšky smérem k vlakovému nádraží. Po cestě jsmee se zastavili v pekárně a koupili si luxusního muffina. Na nádraží jsem si pak chtěl koupit OV chipkaard, ale zjistil jsem, že na můj 20a bus stejně neplatí, takže jsem se na to vykašlal. Pak jsme zamířili do kolopůjčovny. Tam mi borec řekl, že potřebuju €120 v cashi, takže jsme šli dlouhou cestu k Albertu, kde byl bankomat.
![[IMG_20220829_122134.jpg]]
Vybral jsem nějakých 60 Euro. Bankomat se mi nabídl jeho konverzi a nebo jsem to mohl vybrat bez konverze. Vybral jsem to druhé a doufal, že RB bude mít lepší kurz. Pak jsem se podíval na účet a odešlo mi asi o 300 Kč víc, než mělo. Takže jsem byl celkem nasraný. Ale pak jsem zjistil, že ta částka byl převod peněz mezi účty a že jsem v bankomatu vlastně vybral správně.
Šli jsme teda zpátky do obchodu a půjčili kolo 🎉. Potom jsme to zase zamířili do města, kde si mamka koupila balení čtyř sýrů. Pak jsme to ještě vzali přes Lidl, který byl dohromady asi 1h30m cesty. To nám dalo zabrat. Ale v Lidlu jsme koupili pár dalších věcí, takže to bylo worth it. Na večeři jsme si dali zbytek rizota.
V úterý mi začínaly uvítací dny, takže měla být mamka od 10 do 15 sama. Měla však v plánu zajít do nějakého obchodu v Belgii a trochu poklidit kuchyň. Kuchyň poklidila výborně, ale v obchodu po ní chtěli buď kartu Maestro nebo cash, takže tam musela všechno nechat. Ale prý se aspoň prošla po obci.
Já jsem jel s Mateuszem, kterého jsem měl poprvé potkat, poprvé na naší fakultu. Je to celkem nerd, co si budem. Na fakultě bylo dost lidí. Kolem nás se vytvořila skupinka Poláků, což jsem si teda faakt užil. Pak jsme se rozdělili na dvě skupiny, já jsem měl první přednášky MyMaastrichtu a Incognita. Nedá se říct, že by ty přednášky byly moc zajímavé. Po nich však následoval oběd sestávající z bagety. Jednu jsem si ukradl i domů- Pak jsme byli rozděleni do několika skupin a měli jsme hrát hru v okolí naší fakulty. Můj tým byl takový nic moc a měli jsme skoro všechno špatně. Ale nějak mě to neštvalo. Prošli jsme celou nemocnici, kde jsme asi neměli co dělat a pak nás jeden borec z medicíny poslal na úplně špatné místo. Celkem funny. A měli jsme v týmu vozíčkáře, což nás dost zpomalovalo, ale byl celkem fajn.
Pak jsem jel domů, kde jsem měl strávit pár posledních hodin s mamkou. Začali jsme vařením špaget, což dopadlo dost dobře 😋. Mamka mi ukázala, co všechno uklidila a rozdala posledních pár rad. Pak odjela v busem a já jel za ní na kole. Měli jsme asi hodinku čas u nádraží, takže jsme se ještě bavili. Teprve, když jsem od ní odjížděl mi zase začalo být strašně smutno a došlo mi, že už jsem zase sám. Předtím jsem si nějak neuvědomoval, že tu mamka vůbec je. Vyrazil jsem na trénink atletiky.
Tam jsem potkal jednoho v klidu Nizozemce a jednoho super Poláka, který navíc taky studuje DACS. S tím jsem se bohužel jenom rozcvičoval, protože pak šel na long distance, já na short. Tam bylo asi sedm holek + dva Nizozemci, což nebylo optimální, ale nějak mi to nevadilo. Trénink to byl celkem dobrý, ale pro mě asi ne dostatečný. Nejspíš bych na další spolek stejně neměl čas. Po tréninku jsem jel domů už celkem za tmy a moc mi nesvítila světla. Ale naštěstí mě nikdo nezastavil.
Ve středu jsem měl na ráno naplánovaný call s Raunem ohledně Ticklefluffu, ale na poslední chvíli to přesunul na později, takže jsem jenom chvíli pracoval, a pak si jel vyzvednout počítač. Borec zjistil, že to je buď procesorem nebo základní deskou, ale že socket 1151 už je moc starý a že budu muset koupit obojí nové. A že by mi to udělal za 45 Euro. Takže já na to, že si to udělám sám a vezl jsem komp v kufru na kole až do Belgie. Ještě nevím, jestli to bylo dobré rozhodnutí.
Poté jsem teda měl call s Raunem. Tak nějak jsme se pobavili co a jak, ale asi nic zásadního. Celkově jsem ve středu pracoval 4 hodiny. Což je crazy, ale peněz to je dost. Pak už si upřímně moc nepamatuju, co jsem dělal 😕.
(vsuvka - co je tady napsané ve středu se ve skutečnosti stalo ve čtvrtek. Takže nevím, co se dělo ve středu. Interesting)
Vsuvka 2 - AHA, UŽ VÍM! Skipnul jsem jeden den uvítacích dnů.
Takže, ve středu jsem nejdřív jel hrát šachy s Maciekem. To jsou ty šachy, co jsem je napsal trochu níž ke čtvrtku. Divné, nějak mi to splývá. Každopádně kolem dvou jsem se přesunul do DACS, kde nás zase rozdělili do skupin. Tentokrát jsem dostal o hodně lepší skupinu. Dost mě to s nimi bavilo, i když dva borci byli takoví divní. Hra spočívala v chození po celém centru Maastrichtu a odpovídáním otázek. Bavil jsem se tam s jedním Polákem, který byl asi gay a byl úplně jak Prokop - takže super (no joke). Pak jsem se bavil s jedním Belgičanem, který neuměl holandsky. Divné. A k tomu jsem nerozuměl ani jeho angličtině. Jsem fakt zvědav, jak mu ta výška půjde.
Každopádně hru jsme celou vyhráli. Pak jsme se přesunuli do nějaké budovy - asi DAC30 nebo tak něco, kde bylo BBQ a free drinky. To bylo celkem nice, protože tam měli na grilu to samé, co na INKOMu, takže jsem se nažral. Taky jsem tam potkal Slováka, kterého jsem prosil o ubytko, a toho Poláka z atletiky. S tím jsem se bavil nejvíc a je dost nice.
Ze čtvrtku už si toho taky zrovna moc nepamatuju. Nevím proč xdd. Proto si píšu tyto texty, když si nepamatuju ani čtyři dny zpět 😀. Každopádně ráno jsem určitě pracoval a odpoledne jsem šel nejprve hrát šachy s Maciekem (vyhrál jsem 3:2 😎, ale spíš mě nechal). Po šachách jsem opět vyrazil na atletický trénink, tentokrát byly spíš takové střední vzdálenosti. Konkrétně 800, 100, 200, 400 metrů. První tři byly celkem v klidu, pak mě začalo tahat levé lýtko a bolet břicho. No prostě jsem úplně odpadl. Ale trenér si myslel, že jsem už měl nějaké zkušenosti s běháním, which made my day 🙂.
Pátek byl celkem svátek. Rozhodl jsem se, že dopoledne vyrazím na kole do Hasseltu. Podle map klidná ani ne dvouhodinová cesta kolem řeky. A první půl hodinu tomu tak skutečně bylo, blastoval jsem Jaye Josepha a všechno bylo fajn. Pak ale přišly zákazy vjezdu a nekonečné objíždění po všelijakých rychlostních silnicích a já začal nadávat, že co jsem si to vybral. V půlce jsem to skoro vzdal, ale nakonec jsem to pushnul. A byla to dobrá volba, protože pak už jsem najel na cyklostezsku do Hasseltu. Tam jsem nejprve zajel do Decathlonu, úplně spocený, a koupil pláštěnku na kolo, zámek a kužely na fotbal. Pak jsem přejel do Ikey, kde jsem první dal párek s bezedným kelímkem a pak šel nakupovat. Moc jsem toho nevzal, jen za 15 €, což je celkem úspěch.
Na cestu zpátky už jsem si určitě nevěřil na kole. Nejdřív jsem zkusil bus 20a, ale ten mě nevzal s kolem, takže jsem jel na vlak. Tam mi borka za 10 € prodala lístek do Bilzenu. Takže jsem jel jak žebrák uprostřed dvou vagonů, ale aspoň jsem jel. Z Bilzenu už jsem dojel na kole, to byla pěkná cesta. Už to asi znovu nikdy neudělám. Večer jsem byl celkem dead.
V sobotu jsem neměl naplánované skoro nic. Jen jsem pracoval, ale aby se neřeklo, tak jsem odpoledne šel poprvé zkusit workout s kruhy. Našel jsem celkem pěkný spot, ale workoutil jsem po dlouhé době a skoro vůbec jsem to nedával. Jinak se včera nic moc zajímavého nestalo asi.
Teda! Teď jsem si vzpomněl. Šel jsem si udělat večeři a bylo tam asi pět lidí, kteří už tu bydlí delší dobu a dal jsem se s nimi do řeči. Byli celkem fajn. Chvíli jsem s nimi seděl a byl celkem clueless, protože měli plno inside joků, kterým jsem nerozuměl. A přišlo mi, že začali být takoví trošku divní. Každopádně hráli jsme spolu nějakou hru, která pro mě byla noční můra a skončil jsem poslední. Dostal jsem přezdívku “carrot cake”. Unexpected, náhoda jak cyp. Ale aspoň jsem někoho poznal.
Dneska jsem ráno měl v plánu vyjet do Lidlu a nakoupit pár věcí, abych přežil. To nakonec málem nevyšlo, protože mě ráno bolelo břicho. Naštěstí to ale přešlo, takže jsem nejprve chvíli četl, a pak jel do obchodu. V Lidlu bylo milion lidí. To nebylo ideální, ale já měl seznam, podle kterého jsem jel a celkem jsem to zvládl. Pak jsem jel do zdejšího Rossmanu pro sekundové lepidlo, abych si opravil sluchátka, které se z nějakého důvodu po dlouhé době odlepily. To tam ale neměli. Tak jsem si koupil opalovací krém, který měl být za 5.50 €. Přinesl jsem ho na pokladnu a borec že mám počkat, že tam mají chybu. Nakonec mě stál 1.5 €. Nechápu, ale nestěžuju si. To je deal jak cyp.
Dojel jsem na pokoj a po cestě na mě zavolali kluci z otevřeného okna. Tam v pokoji zrovna byli tři lidi, z toho dva studují DS, jeden jsem pochopil stejně jako já první rok a vypadal doost v klidu. Chvíli jsem tam stál a oni se začali bavit o politice, tak jsem to leavnul a šel se naobědvat. Potom jsem chvíli chilloval, stahoval záložní OS na flashku, abych dostal data z SSD, které musím naformátovat, a poté jsem se vydal na zápas vv Maastricht West. Přijel jsem tam a červený tým úplně drtil oranžový. ŘÍkal jsem si, super, červení jsou určitě Maastricht. No a nebyli. Nevermind, aspoň mám záložní plán, kdyby DBSV nevyšlo.
Po zápase jsem jel na byt. Po nějaké době mi odepsal Maciek na rematch v šachách. Hráli jsme dvě hry, a pak odjel. Tím se dostáváme k současnému bodu. Zrovna píšu “zrovna píšu” a mentálně se připravuju na zítřejší první den školy. A nechápu, jaktože je zase 19:51. Psal jsem si s Vojckem o zápase fkvh vs Budišov a teď mi po dvou dnech odpověděla i Verča. Tak nějak mi nic nechybí, ale přitom jo, protože se cítím takový prázdný, bez kamarádů. Ale mám aspoň Macieka a Petera, ti jsou v klidu. Chybí mi přítomnost jak Přezdívkářů, tak Šunkofleků a i fotbalistů.