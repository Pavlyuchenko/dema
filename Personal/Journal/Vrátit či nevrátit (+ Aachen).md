---
Datum: 2023-05-06T22:12
---
Zrovna jsem se mohl dívat na asi šestý díl druhé série Sweet Tooth, ale na záchodě jsem se rozhodl, že si toto musím zase trochu ujasnit a zatím nevím, jak tento článek vůbec dopadne. Momentálně jsem si pustil 99 Luftbalons, Irgendwie, irgendwo, irgendwann a teď poslouchám I Love you, I’m Trying od grandson, abych nasál atmosféru.
Zrovna jsem se vrátil z Aachenu, kde jsem si to opravdu užil. Používat němčinu mi nějak zlepšilo náladu a dost mě to bavilo. Byl jsem tam s Luukem, Vicem a Nikitasem, a bylo to fakt v klidu, dost jsme si to užili.
Byli jsme ve Five Guys, pak jsme prošli nějaké hlavní památky, a pak šli na kebab. Potom jsme zase chvíli chodili, až jsme zastavili v nějakém bookstoru na kafe. Nakonec jsme šli na Flixbus a opravdu nemůžu říct, že by mě něco nebavilo.
Bylo to nice, až mě to zase donutilo přemýšlet o návratu do Česka. Momentálně jsem to bral jako danou věc, že se vracím. Ale pořád častěji si začínám říkat, jestli je to až tak dobrý nápad. Několik plusů a několik mínusů.
V Maastrichtu mi určitě bude chybět Victor s Luukem, kterým se až bojím říct, že chci jít zpátky, protože je mám fakt rád. Dneska mi v busu řekl Vic, že už mu ani nevadí, že není doma v Moldavsku a mi došlo, že to mám stejně. Na druhou stranu se s nimi vidím jenom ve škole a o víkendu nebo po škole se s nimi vůbec nevídám a jsem v podstatě pořád sám. To by se v Česku nejspíš nestalo, protože bych byl s rodinou, na zápase nebo něco podobného.
Taky mi tu bude nejspíš trochu chybět KE@Work, což by teoreticky mohla být dobrá zkušenost. Bohužel pořád nevím, jaké společnosti budou na výběr a něco mi říká, že se mi žádná nebude stejně nějak dvakrát zamlouvat. Navíc nechci úplně dělat Data Science anyways.
Trochu mi také připadá, že v Maastrichtu bych bakaláře dostal naprosto v pohodě, což pro mě není žádná výzva. Naučil bych se toho hodně, ale doma nemám vůbec motivaci k tomu se učit něco navíc. Osobně si myslím, že motivace je bullshit, ale prostě kdybych se učil něco sám nebo si četl, tak budu muset přemýšlet a já nějak poslední dobou nechci být jenom sám se svými myšlenkami, což pro mě není úplně typické. Nějak mi prostě připadá, že tu nechci být.
V Brně bych měl pořád aspoň Sembiho a asi i Šimona. Na druhou stranu nevím, jak lehké tam bude zapadnout do nějakého kolektivu. Na třetí stranu tam už jsou nějaké společnosti, ve kterých bych i chtěl pracovat a můžu chodit na nějaké hackathony nebo něco. Ale ještě zpátky k tomu kolektivu. Je reálné se tam připojit k nějaké skupince, která se zná už rok? Navíc Sembi říkal, že to tam není úplně tak easy si najít kámoše… K tomu mám ale na záchranu Opavu, kde kamarády mít budu chtě nechtě. K tomu se zase váže otázka, zda bych se třeba s Vojtou viděl nějak často. Na to asi vím, že neexistuje pozitivní odpověď. Ale s Vojtou se actually musím konečně pobavit.
Taky mi připadá, že pro informatiku celkově je lepší mít VUT než specifický Data Science bakaláře. Když navíc ještě nevím, co přesně chci dělat, ale napadla mě VR. K tomu bude určitě lepší VUT.
Nevím. Asi sám sebe pořád snažím racionálně přesvědčit, že chci do Brna. Bude mi chybět Victor a zlomí mi srdce mu to oznámit, ale s tím se prostě budu muset vyrovnat. Nakonec chci nejspíš stejně žít v Česku. Vydat se znovu do světa můžu kdykoliv, když teď vím, že jsem to zvládl… A racionálně se přesvědčovat není úplně nejlepší věc, když emocionálně si myslím, že to v Česku bude lepší. Zbytek nějak dořeším along the way, jak mám ve zvyku.
Jako poslední myšlenku bych chtěl zmínit, že jak jsem dneska byl v Aachenu, tak mi to tam připadalo skoro jako v Česku a byl jsem happy. Kdyby byly všechny nápisy v češtině, tak by to úplně v pohodě mohlo být české město a nějak se mi tam líbilo víc než v Maastrichtu, i když je Maastricht dle mého názoru lépe postavený a hezčí… Prostě nevím. Nějak mě v poslední době napadla paralela s Alchymistou, kdy borec nakonec zjistil, že poklad se nachází zpátky doma, nikoliv v zahraničí.