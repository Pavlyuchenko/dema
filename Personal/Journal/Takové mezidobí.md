*I am a citizen. I am an escapee. I am an exception to the rule. --mind boggling music starts playing-- I. Am Clancy.*
Hodně dlouho jsem teď nepsal do Journalu. Tento zápisek je prvním v Obsidianu, kde jsem zrovna dneska migroval nějaké části z Notionu, abych k nim měl lepší přístup. To je ale vedlejší, let's get journaling.
Úplně momentálně nevím, v jakém stádiu se nacházím. Jsme ve čtvrtém týdnu školy a mi opět připadá, jako bych nikde nebyl doma, a už vůbec ne v Brně. Tento semestr je to trochu lepší, v Brně v podstatě musím být jenom ve středu a ve čtvrtek, protože mám jenom čtyři hodiny cvik, a to jenom co dva týdny. 
Hlavní důvod, proč tam teď jezdím, jsou sporty. Napadlo mě zapsat si Bouldering a Tenis, což zatím vypadá jako dobrý nápad. Oba sporty jsem zatím měl teprve dvakrát a už jsem se bavil s více lidmi, než za celý zimní semestr. A navíc mě ty sporty i celkem baví. 
V Brně jsem teďka jinak celkem rád. Není od věci být chvíli sám, to mi celkem teď schází, co nejsem v Maastrichtu, takže to si užívám. I vaření sám pro sebe se mi celkem líbí. Navíc teď ještě není moc projektů, takže není kam spěchat, a už mám jeden do IOS hotový, což je super. Dlouho jsem se neviděl s Terkou, takže si i máme co říct a vypadá to, že stěhovat se nebudeme muset, což je obrovský bonus.
Fotbal už se pořádně rozjel. Do začátku sezony zbývají sice ještě tři týdny, ale už máme za sebou první tři přípraváky, zatím celkem solidní bilance dvě výhry, jedna prohra. Včera jsme prohráli proti Hradci, který extrémně betonoval. Jinak máme tři tréninky týdně, já stíhám dva: pondělní a páteční, což je celkem v pohodě. Už sice opadlo takové to prvotní nadšení, ale na sezonu se dost těším, ty akce na Slavce jsou nepřekonatelné.
Jinak úplně není co napsat. Za 4 dny má vyjít první singl z nového alba twenty one pilots (tipuje se, že se bude jmenovat I'm not home). Za pár dní vychází Shogun, za dalších pár dní Duna, pak Three Body Problem, takže nudit se snad nebudu. 
Ale jinak úplně nemám co dělat. Sem tam je nějaká akce ze Slavky, to je většinou chill. Zrovna teď v pátek jsme byli v Marvinovi. To celkem ušlo. Taky jsme se s Tonckem bavili, že bychom zajeli na Sparta Liverpool nebo Slavia AC Milán, ale uvidíme, jestli se dostaneme k lístkům.
Další víkend je myslím Mendlácký ples, ale na ten nejdu. Obecně jsem Vojcka, Verču a Emu celkem dlouho neviděl. A nějak mi to ani nevadí, což je takové divné. Obzvlášť u Vojty. Ale it is what it is. Poslední dobou jsem přišel na to, že když někomu píšu, jestli něco nepodnikneme, tak automaticky očekávám, že odmítnou. K tomu mi došlo, že za to může nejspíš Vojcek, který má pokaždé nějakou výmluvu, a mě už to prostě přestalo bavit. Mám takový pocit, že se se mnou prostě sám vidět nechce, takže se s tím nedá nic dělat. Celkem sad, ale asi lepší nad tím nepřemýšlet.
*Zrovna poslouchám A Time of Quiet Between the Storms od Hanse Zimmera on repeat*
Nějak mi dochází, že jsem celkem dost pozadu, co se vztahů týče. Před dvěma týdny jsem potkal na Svinově Barču (která je momentálně v Grazu na Erasmu). Ta mi oznámila, že je zasnoubená s Kubou. To mě naprosto uhranulo a donutilo mě to přemýšlet nad tématy, které jsem dával celkem stranou, protože mi nepřišly aktuální. Ale prostě já nemám ani šanci někoho si najít. Nějak jsem si myslel, že by se něco mohlo stát s Verčou, ale to je hodně unlikely based on našich konverzacích lately. Ostatní možnosti v poslední době taky poměrně vyhasly. V ty jsem taky celkem vkládal naděje, ale celkem mě serou a ani si nějak nerozumíme. No a jinak? Teď jsem poznal dvě borky na boulderingu, ale z toho rozhodně nic nebude. A jak jako mám jinak někoho poznat? Absolutně netuším. Připadá mi, že si s nikým tak nějak hlouběji nerozumím. Že prostě o čem bych se s kýmkoliv měl nějak déle bavit? Konverzaci s kýmkoliv udržím tak půl hoďky, pak dojdou témata. Abych s někým chodil a bavili jsme se každý den i několik hodin? Highly unlikely. I na Toncka jsem měl nervy, když jsme spolu byli na pokoji 4 dny. Terku taky po čase nemůžu vystát. Prostě crazy. Nevím vůbec, co budu robit no.
Jenom funny quote. Předevčírem jsem se byl pobavit a podívat na Sparta Galatasaray v Ka Varně v Bredě s Tonym a Barčou a Barča nadhodila, že mě chtěla dát dohromady s Šaklem xdd. Celkem funnyho.