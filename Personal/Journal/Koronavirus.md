---
Datum: 2021-01-24T12:08
---
# ❓What happened? (Popis)
Ve středu (20. 1.) se šel taťka testovat na koronavirus, jelikož byl u strejdy Danka s Prejdou, který právě chytil koronu. Předtím, než šel na testy snad čtvrt hodiny nervózně chodil po celém bytě. Když se vrátil, oznámil, že je opravdu pozitivní.
Byl opravdu hodně nervózní, ale co se dalo dělat. Mamka ze začátku vypadala, že je to celkem v pohodě, ale potom se rozbrečela, takže to v pohodě nakonec asi nebylo. Taťka se poté izoloval v ložnici a nějak to zatím přežíváme.
Pro mě přišel největší zkrat hned den po taťkově testu, ve čtvrtek. Měl jsem opravdu špatnou náladu a nechtěl jsem nikoho vidět ani slyšet, nechtělo se mi nic dělat a chtěl jsem zabít Vojcka. Po angličtině jsem se úplně odpojil z Discordu, nikomu jsem neodpovídal na Messengeru (kromě Dejva) a až do konce Fidloše jsem se na Discord nevrátil.
![[Untitled 17.png|Untitled 17.png]]
Speaks for itself, right
# ➡️So what? (Výklad)
Takhle špatně jsem se cítil naposledy před cca měsícem na své narozeniny, kdy jsem byl totálně naštvaný a bez nálady. Dalo by se to taky spojit s tím, jak jsem v první karanténě jeden den naštval Davida s Verčou. Tentokrát jsem však měl takovou náladu dvakrát v rozmezí krátké doby, což není zrovna pozitivní.
Naštěstí jsem se vcelku ovládl a neodepisoval jsem na zprávy, čímž jsem sice asi všechny naštval, ale upřímně to mohlo dopadnout mnohem hůř. Prostě toho na mě bylo v poslední době asi moc. V úterý jsem psal krajské kolo olympiády, které mě úplně vyčerpalo, k tomu tady byl strejda Martin ohledně mamky, teta z toho taky nebyla nadšená, Štěpán na všechno sere, a k tomu Vojcek napíše to, co napsal, když očividně nechci odpovídat, jako by čas od času nedělal to samé... Asi to tak prostě mám. Zatímco Vojta se dokáže naštvat častěji, tak zase nemá tak mega špatnou náladu.
# 🔮What's next? (Výsledek)
Nyní jsem si vědom toho, že můžu mít občas hodně špatné nálady. Příště si na to musím dávat pozor a co nejvíce zmírnit její následky, například tím, že budu chvíli meditovat, uklidním se, a pak se mi vrátí klid, uvědomím si, že s tím nemůžu nic dělat.