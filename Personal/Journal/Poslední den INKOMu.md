---
Date: 2022-08-27T20:07
---
V pátek jsem měl ještě stále půjčené Finnovo kolo, za což mu budu ještě dlouho vděčný, protože teď, když ho nemám, chápu, jak těžké to bez něj je. První aktivitou dne byl oběd za 8 €. Probudil jsem se celkem pozdě, takže pro mě to měla být spíš snídaně, stejně asi jako pro všechny ostatní. Sraz jsme měli na Marktu, byli jsme jenom čtyři a z mé skupiny jsem byl sám. Přišla Momo, nějaký její kamarád a ještě jeden kluk, Morris, který byl celkem v klidu. Nakonec jsme se rozhodli jít do restaurace Basilica. Tam jsem za 8 € dostal chleba s lososem a několika omáčkami a zeleninou okolo, bylo to celkem dost dobré + kolu. Nakonec se k nám přidal ještě Thibaut, kterého teda nakonec moc nemusím, má takové celkem debilní kecy a skoro mu nejde rozumět.
Po jídle bylo několik možností, co můžeme dělat, protože byly další sportovní aktivity. Já jsem si dlouho nebyl jistý, co mám dělat, ale nakonec jsem se rozhodl jet na fotbal, což byla asi dobrá volba. Po cestě jsem sice zmokl, ale fotbálek pak byl celkem worth it. Těsně před příjezdem na hříště mě oslovil nějaký borec, že jestli jedu taky na fotbal. Takže jsme se začali bavit a já zjistil, že je původem z Německa, ale žil v Indii, USA a na Kypru. Jeho navigace ho vedla úplně jinam než mě, ale rozhodli jsme se jet podle mojí, což byl dobrý nápad, protože jinak bychom tam nedojeli asi vůbec.
No každopádně přijeli jsme tam. Bylo to tam mega pěkné, asi čtyři hřiště, z toho dvě s trávou. Šli jsme se převléct do šaten, které měli taky pěkné. V šatně jsem se trochu pobavil s jedním Španělem, který měl na sobě Argentinský dres. Anglicky upřímně moc dobře neuměl, ale na hřišti mu to celkem dost šlo. Nejdříve nás nebylo úplně hodně, takže jsme poskládali čtyři týmy a hráli na půlce hřiště 7v7. Já jsem byl v týmu plném německy mluvících borců a borky, což jako celkem ušlo. První zápas jsme ten druhý tým úplně přehrávali a vyhráli, celkem jsem si to po týdnu přestávky užil.
Pak jsme hráli druhý zápas s výherci druhého zápasu a to už bylo vyrovnanější. A co víc, měli v týmu Čecha a Češku! Takže jsem poprvé za celý týden v Maastrichtu mohl s někým mluvit česky. Dorost, kde hrál, prý je v krajském přeboru a muži v 1.B, takže úplně stejně jako já, což je funny. Po zápase mi hned nabízel žvýkací tabák. Classic. Pak už tam ale přišlo víc lidí, takže nás rozdělili na víc týmů a to už mě moc nebavilo. Dal jsem jeden a půl zápasu a chtěl jsem odjet k volejbalu.
Nejdřív jsem si ale dal sprchu a převlékl se. Pak jsem teda vyjel a opět mi přestaly fungovat data, takže jsem jel spíš naslepo. Naštěstí se pak ale vzpamatovaly a já aspoň dojel tam, kam jsem potřeboval. Na volejbale byla Momo, Finn, Sander a ostatní. Dal jsem Finnovi zpátky jeho kolo a šel jsem s ostatními na burrito. Sander mě tam vezl vepředu na kole, což bylo celkem funny. Nakonec mi to burrito i zaplatil. Sandera mám rád. Pak jsme spolu sami vyrazili na Pomádu do Tapijnu. Tam jsme měli čas, jelikož jsme čekali na Momo, takže jsme snědli burrito. Bylo fakt dobré. Pak jsme se teda dostali dovnitř a měli asi dvě hodiny čas do filmu. S Rhysem jsme nejprve hráli nějakou egyptskou válku s kartama, která trvala fakt dlouho, a pak jsme šli pro piva do Coopu. Já si chtěl koupit dvě plechovky, ale pak jsem zjistil, že se mi vybil mobil. Rhys mě naštěstí zachránil a zaplatil to za mě. Jak jsme se vrátili, tak pomalu začal film. Mě ta piva celkem sejmula a během filmu se mi točila hlava a vůbec jsem nepochopil, o co v tom filmu šlo.
Pak přišel i Maček, se kterým jsem po filmu šel k němu na intro. Tam jsme chvíli pochillovali a chtěli jsme jet na Heineken party v Meccu. On si ještě šel vyžehlit košili, už jsme byli skoro u zastávky a mu došlo, že zapomněl OV. Takže jsme sprintovali. Jen tak tak jsme to nakonec stihli. Bus se postupně naplnil a u Meccu se už v něm nedalo ani hnout.
Vystáli jsme si řadu a vešli dovnitř. Se Sylvií jsem si napůl koupil skříňku a šli jsme s Mačkem na Desperado. Už hrál nějaký DJ a celkem dobře, musím říct. Pak přišli ostatní, začala hrát nějaká živá kapela a ta byla celkem bad. Já jsem si koupil další Desperados, které mi vůbec nešlo vypít a strašně jsem škytal. Naštěstí mi s ním Rhys dost pomohl. Hodinu jsme museli přežít, protože na tu hudbu se nedalo tancovat moc, jen na některé songy. Pak začal další DJ, který jel víc techno, ale dalo se to. Pak mu tam něco buchlo a asi 10 minut nebyly žádné songy. Pak se to naštěstí zase rozjelo. Po něm jsem se rozloučil a jel jsem busem k Momo, která mě nechala přespat na gauči. Vzbudil jsem se asi v osm a jel do Belgie. Tady jsem jenom chilloval a v 1 mi pan Neven předal můj pokoj č. 13. Ten se mi teda zatím celkem líbí. Už jsem tu zabytovaný, je 20:49 a za 8 hodin bude mamka v Maastrichtu. Snad to dobře dopadne, protože má jet taxikem.
_Ještě nemám dopsaný žádný jiný den INKOMu, takže bude funny vzpomínat na všechno, co se každý den stalo._