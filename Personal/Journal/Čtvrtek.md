---
Date: 2022-08-27T20:50
---
Musím se podívat na INKOM aplikaci, co se vlastně dělo ve čtvrtek. Jo, sraz byl na marktu, kde nás vyzvedával Michiel. Jeli jsme totiž na kolech na koupák. Byla to celkem štreka. Koupák byl hned vedle fotbalového stadionu společně s tréninkovými hřišti stejně jako v Opavě. Venkovní část koupáku byla celkem lame, ale s Maciekem jsme chodili spíš dovnitř. Tam byly nějaké nafukovací prolezky a skluzavka, což bylo celkem zábavné. Taky jsme si koupili hranolky za celkem přijatelnou cenu.
Z koupáku jsme zamířili na BBQ. Maciek musel s Finnem a Momo jet o půl hodiny dřív, aby to stihli, já jsem zůstaval s Michielem. Nakonec jsme přijeli trochu později, protože jsme nejdříve sháněli holky a pak hledali jedné z nich kolo. No ale dorazili jsme živí. BBQ bylo celkem dobré, úplně jsem se přežral. Po BBQ šel Maciek na intro chillovat, my ostatní jsme mohli jít buď na bowling nebo do kina na Bullet Train. Já jsem šel s nějakou holkou do kina, které bylo celkem pěkné. Film byl trochu dumb a byly tam scény, kdy mluvili japonsky s nizozemskými titulky, což taky nebylo nejlepší, ale film jsem si celkem užil.
Po filmu jsme chtěli jít do Koko na foam party, ale řada byla až moc dlouhá a budova byla očividně plná, takže jsme to vzdali a šli do nějakých známých barů na marktu. Tam byla zrovna Tequilla Thursday, takže shot stál jenom 1 €. Poprvé jsem teda pil tequillu i s tím divným rituálem. Moc mě to tam ale nebavilo, protože jsem neznal jedinou songu, takže jsem to po první hodině leavnul, abych byl ready na pátek.