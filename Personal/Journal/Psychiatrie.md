---
Datum: 2021-03-11T13:01
---
# ❓What happened? (Popis)
Před týdnem a dvěma dny odešla mamka na psychiatrickou léčebnu. Už to bylo opravdu nesnesitelné, s mamkou se nedalo o ničem pobavit, téměř nemluvila a z postele vylézala denně po jedné odpoledne, takže ještě později než my jsme obědvali. S tetou se nebavila, s babičkou se nebavila, vlastně skoro s nikým.
Celé Česko je nyní v lockdownu. Bez neodkladného důvodu není možné opustit okres, a dokonce ani území obce. Takže tréninky jsou v nedohlednu, škola ještě daleko za ním. Nemůžu se s nikým vidět, protože všichni kamarádi bydlí mimo Opavu (teda vlastně jen Vojcek). V podstatě nikam nechodím, ale to se moc nezměnilo, když nad tím tak přemýšlím.
Skončila Wandavision. Falcon and the Winter Soldier v nedohlednu. Zábava? Žádná.
Vojcek. Kapitola sama o sobě. V neděli, před čtyřmi dny, měl Vojta narozeniny a vymyslel jsem, že mu koupím Ready Player One a nasekám mu dovnitř plno referencí na naše zážitky. Chtěl jsem mu popřát osobně, takže jsem jel nelegálně do Kravař, ve vlaku jsem musel dokupovat dospělou jízdenku, protože mám "propadlý" ISIC. To bylo super, v klidu jsme pokecali a Vojta byl z dárku happy. I hope so atleast.
No každopádně potom už potřetí Vojta odložil naší schůzku, což mě štve. Nevím totiž, co si o tom mám myslet. Nechce mě vidět? Stydí se? Bojí se? Fakt jsou ty výmluvy oprávněné? Mám se snažit se k němu dostat? Nemám se snažit? Mám se na něj naštvat? No prostě miliony otázek. Navíc si myslím, že ještě tu knihu ani neotevřel, protože nebyla žádná reakce na její nadbytečný obsah.
A v neposlední řadě je momentální problémem frustrace. Musím udělat High School Business Challenge, ale vlastně nevím, jak přesně to mám udělat. S jakými daty pracovat, jak je prezentovat? K tomu už mám nervy z prezentování před porotou, což bude strašlivé. Navíc musím Barči sestříhat video, napsat příběh do dějepisu a vypracovat pracovní list do zeměpisu. Jo, a málem bych zapomněl. Jsem kompletně stuck v učení Computer Science, nedělám žádný projekt, ačkoliv už jsem chtěl dávno mít blog s portfoliem. Moc se mi nechce číst ani učit a radši hraju na kompu. Označil bych to jako "Doba povelkodomová".
# ➡️So what? (Výklad)
No mám toho prostě ještě pořád hodně a nevím, jak se odreagovat. Nechce se mi nic dělat, nemám žádnou motivaci. Jakákoliv práce mi přijde pointless, dny utíkají ještě rychleji než voda. Sere mě Vojcek, i když si spolu píšeme nejvíce v historii a celkem si rozumíme, ale přesto mi připadá, že si o mě časem myslí, že jsem mentál. Jsem doma už rok se Štěpánem v kuse bez fotbalu.
# 🔮What's next? (Výsledek)
Musím se pushnout. Nezáleží na tom, že je všechno zavřené, a že je mamka na psychiatrii, musím se snažit. Hodně lidí má podobné, ne-li horší, podmínky. Musím dodělat věci do školy, abych získal nějaké momentum a pokračoval v učení programování a učení se dalších zajímavých věcí. Musím se nějakou friendly cestou vypořádat s "Problémem Vojta", abychom zůstali stejní kamarádi jako doteď, nebo ještě větší.