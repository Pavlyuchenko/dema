---
Datum: 2022-07-31T12:18
---
Takže v druhé půlce července se toho seběhlo hodně najednou. Nejdřív mě čekaly Colours s Twenty One Pilots po dvou letech odkládání. Tak nějak musím ale říct, že mě Coloursy celkově spíš zklamaly. Dobří byli samozřejmě Piloti (ale byl jsem přehypovaný), ale kromě nich snad jenom LP, ze které jsem musel odejít dřív. Zbytek byl spíš takový meh. Krom toho jsem druhý den čekal dvě hodiny na vlak a celou tu dobu byl naprosto zmrzlý. To bylo strašné.
Proč jsem ale musel z LP odejít dřív? Protože na poslední den jsem předal náramek Žiďasovi a sám jsem jel na EU Talent School do Německa, konkrétně do města Ostritz. Cesta tam nebyla o moc lehčí než druhý den (nebo spíš noc) Colours. Zaprvé jsem vůbec nevěděl, jestli je ta akce vůbec legit. Zadruhé jsem tam nikoho neznal. Zatřetí to bylo nekonečně daleko se čtyřmi přestupy.
Vstával jsem kolem sedmé ráno, což samo o sobě nebylo nejlehčí. Byl jsem celkem vystresovaný, protože jsem neměl úplně 100% sbalené věci a opravdu jsem se bál, jak ten celý den dopadne. Den předem jsem si poprvé v životě koupil mobilní data, abych tam vůbec dojel. Cesta vlakem po ČR byla stresující ještě z jiného důvodu než ze strachu ze samotné akce. Nejdřív jsem měl v Pardubicích čas 20 minut na přestup z vlaku Českých drah do Arrivy, ale ČD mělo 20 minut zpoždění, takže jsem celou cestu stresoval. (Ještě vsuvka, v tom vlaku do Pardubic jsem platil lístek Ukrajinkám za tři stovky, které mi myslím neposlaly na účet xdd) Nakonec jsem to naštěstí stihl a dorazil do Liberce, kde jsem měl nasednout na vlak do Německa. Tam už jsem se pomalu začínal bát toho, jak to bude v Ostritzi vypadat. Vlak z Liberce do Zittau byl v klidu, luxusní a bez zpoždění. Když jsem ale byl v Zittau, nemohl jsem nikde najít můj další a poslední vlak do nějakého polského města u Ostritze. Prostě tam nebyl. Ptal jsem se Němců, nic kloudného mi neřekli. Pak jsem se zeptal nějakých Čechů, kteří byli fakt ochotní a chtěli mi pomoct. Jenže taky na nic nepřišli. To byla asi největší krize celého výletu. Říkal jsem si, že jsem kokot a že jsem měl radši zůstat doma. Že toho je na mě moc a že prostě to nezvládnu.
![[video-1659271121.mp4]]
Pak jsem si ale na tabuli všiml nějakého textu na tabuli. Z toho jsem pochopil, že kvůli vandalismu je zrovna v tom mém úseku náhradní doprava. Takže jsem si celkem oddychl, nejsem úplný idiot, a šel jsem k busům. Tam jsem se nasedl na první bus poté, co jsem se ujistil, že jede do Ostritze. Po asi pěti minutách jízdy začlo totálně chcát a já samozřejmě neměl ani deštník. To jsem podruhé litoval, že jsem jel. Bus mě vysadil na úplně druhé straně Ostritze, než jsem potřeboval, takže mě čekala 20 minutová štreka, kdy jsem opět zpytoval svědomí a doufal, že v tom klášteře Marienthal fakt nějaká akce bude. Taky jsem si ale prošel celý Ostritz, který byl celkem pěkný a historický.
V kláštěře bylo hodně budov a já jsem zašel nejdříve na recepci, což se ukázalo jako správná volba. Tam jsem dostal klíče od pokoje a instrukce. Pokoj jsem ještě pěknou chvíli hledal, ale jakmile jsem na něj dorazil, už tam někdo byl. Matyáš, a byl z Ostravy. V ten moment mi spadl kámen ze srdce, nebudu tady sám a hlavně už na to nejsem sám. Pak ještě dorazil Marek z Prahy. Upřímně jsem měl radši Matyho, protože Marek byl takový znuděný a arogantní.
Měli jsme půl hodiny pauzu a potom nás čekalo nějaké uvítání, kde jsme potkali holky z Česka a bavili se i s Poláky (anglicky). S Němci jsme se celkově moc nebavili, asi kvůli jazyku. O průběhu akce jsem posílal PJovi mail, takže ho tu hodím:
_Nejprve bych chtěl říct, že akci naprosto doporučuji. Připadá mi, že jsem se opravdu hodně zlepšil v němčině, jídlo i ubytování bylo téměř bez chyby a ještě k tomu byla účast kromě cesty zcela zdarma. Celá akce se konala v pěkných prostorách kláštera Marienthal v Ostritzi od soboty 16. 7. do úterý 19. 7.. Přijelo 8 studentů z Česka, asi 12 z Polska a zbylých cca 15 bylo z Německa. Většina z nich byli studenti 2. a 3. ročníků střední školy (byl jsem tam jeden z mála ze čtvrťáku). Na výběr jsme měli ze 4 workshopů: matematika, fyzika, hacking a udržitelnost. Já jsem si vybral matematiku, která mě hodně bavila, ale asi bych ji nedoporučil nikomu bez předchozích znalostí programování. Ostatní workshopy byly podle ohlasu mých spolubydlících dokonce možná ještě lepší než matematika. Workshopy byly vedeny spíše praktickou a "přátelskou" formou, takže jsme pracovali na projektech a dokonce jsme si mohli vybrat, na čem budeme, buď samostatně nebo jako skupina, pracovat. Veškeré učení a komunikace probíhala v němčině, takže jsem čtyři dny v kuse slyšel především němčinu. Ale když něco nebylo jasné, tak nebyl nejmenší problém se ozvat a vše bylo zopakováno i v angličtině. Takže co se jazyku týče, není se čeho bát. Kromě workshopů jsme měli i doprovodný program. První dva dny to byl teambuilding, ale opravdu zajímavý a zábavný. Lektor, který to měl na starosti, vymýšlel opravdu zajímavé aktivity a všechny to bavilo. Poslední den nás čekal kreativní program, všichni jsme měli za úkol vymodelovat sochu ze sádry, což mě (překvapivě) taky zaujalo. Druhý den byla ještě přes internet hodinová přednáška dvou studentů o německých univerzitách, ale se všemi českými účastníky jsme se shodli, že jsme bohužel nerozuměli ani slovo._
_Určitě bych doporučil studentům vyššího gymnázia, aby se akce zúčastnili, protože opravdu není co ztratit. Jediné, s čím jsem měl problém, byla doprava. Cestou tam jsem jel vlakem, přičemž v Česku měly všechny zpoždění a téměř jsem některé nestihl. Potom v Německu v Zittau poslední vlak dokonce ani nepřijel, a to už jsem byl celkem bezradný, když jsem po půl hodině zjistil, že na elektronické tabuli běží malým písmem text o náhradní dopravě. Takže bych doporučil spíše dopravu autem, pokud možno, i když zkušenosti z cesty vlakem přes celou republiku o samotě také nejsou k zahození._
V mém Workshopu jsme se zabývali deskovými hrami. Ta první už nevím, jak se jmenuje, ale byla po chvilce celkem nudná. Pak jsem se já zabýval Qwixxem nebo něčím takovým, což už bylo zajímavější. Ale o machine learningu jsem se nedozvěděl ani slovo. Z akademického pohledu to bylo úplně useless.
# Rodinné dovolené
Hned po Německu jsem měl jet na Hartu s rodiči. Jeden den jsem spal doma s dědou, protože oni už tam byli. Ráno jsem vyjel na elektrokole směr Slezská Harta. Tam jsme spali v teepee a bylo to celkem v chillu. Zapomněl jsem si nabíječku, takže jsem byl bez mobilu. Ale jako jezdili jsme na kanoe, přijeli za námi Falharovi s Ondrou, koupali se, jedli a nebylo nač si ztěžovat.
Po Hartě byl týden doma, a pak jsme jeli do Polska s Pustkovými. Nejdřív jsme ale měli sami zastávku v Toruni, která byla opravdu hezká a město se mi líbilo včetně našeho ubytování. Pak jsme přejeli do trojměstí Gdyně, Gdaňsk, Sopot. Tam už se mi to na první pohled moc nelíbilo, ale bylo to u moře, takže úplně špatné to nebylo. Ubytko celkem degradovalo oproti Toruni, ale to je v podstatě jedno, jen kdyby tam nebylo milion much. U toho se nedalo ani číst.  
V Polsku jsme prošli ostrov Hel, Sopoty, Gdaňsk, jedli ryby a gofry a taky se mi to líbilo, určitě víc, než jsem čekal. Takže bych to celé ohodnotil kladně.