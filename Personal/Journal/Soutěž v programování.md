---
Datum: 2022-06-28T15:34
---
Hodně rozporuplná událost, tato Soutěž v programování. Zúčastnil jsem se jí 24. - 26. 6. a byla to asi první soutěž (první _cokoliv_), na kterou jsem jel úplně, naprosto sám.
Na jednu stranu to byla katastrofální soutěž s arogantními porotci s diplomem, špatně vymyšlenými úkoly, technicky nevychytanými detaily a nechutně zorganizovaným programem. Jo, program vlastně nebyl žádný, kromě zahájení, samotné soutěže, exkurze, na které jsem naštěstí nebyl, protože cesta údajně trvala kolem hodiny pěšky a vůbec za to nestála, a samozřejmě ukončení soutěže. Na druhou stranu jsem si to mega užil.
# Day 0
Nejdříve však bylo samozřejmě nutné se na soutěž vůbec dostat. Konala se v Hradci Králové, což jsou z Opavy tři přestupy, z nichž zrovna teď byly tři náhradní dopravou. Nejprve jsem musel jet busem Opava → Ostrava, kde mě již čekala naše úžasná paní vedoucí, na kterou asi nikdy nezapomenu. V průběhu výletu působila sebevědomým dojmem, razancí a takovým ignorantským pohledem na věc, přičemž měla vše pod kontrolou, a pokud ne, tak si to vyargumentovala a vyhádala. Úplná borka, respekt, dobře představila Moravskoslezský kraj.
No takže stál jsem na Svinově ve skupince několika kluků, kteří mi všichni připadali jako naprostí nerdi a ještě navíc jakoby byli všichni o dva roky mladší. V ten moment a další čtvrthodinu jsem si myslel, že tam asi zdechnu nudou.
Měl jsem však z pekla štěstí. Do vlaku jsem dostal místo vedle dvou kamarádů, oba Jirkové, jeden z Orlové, druhý už ani nevím. Každopádně chodili spolu na nějakou strojku do Havířova a byli si celkem dost podobní, ne fyzicky, a navíc jsem postupem času zjišťoval, že byli podobní i mně. Což se mi ještě nikdy nestalo. Cestou vlakem jsme se spolu bavili o takových basic věcech, oťukávali jsme se, protože stejně nebylo co jiného dělat. Probrali jsme jazykové certifikáty, maturitu a tak. A už ve vlaku mi přišlo, že i oni jsou rádi, že tam jsem. Dokonce mi někdy připadalo, že by oba byli radši friendi se mnou než spolu navzájem, ale myslím, že to tak nakonec nebylo. Jakože byli jsme si všichni celkem rovni.
To jsme seděli v Regiojetu, v Pardubicích jsme museli přestupovat na náhradní dopravu směr Hradec. Tam nás nejdříve nechtěli pustit do busů, protože nás bylo hodně, tak jim to paní vedoucí pořádně nandala. Když jsme dorazili, museli jsme už pouze městskou, která tam byla celkem funny. Používali papírové lístky, které jsme si museli v autobusu u řidiče odírkovat. Pak jsme zjistili, že je celý Hradec rozkopaný, takže jsme se ještě celkem prošli, ale konečně jsme dorazili na univerzitu.
Tam jsme se nejprve zapsali a podepsali. Pak jsme šli na pokoje. Zase jsem měl nevědomky obrovské štěstí, protože na kolejích měli pokoje po třech, takže mi Jirkové nabídli místo a já jsem samozřejmě bez debat souhlasil. To už jsme byli spolu tak nějak v chillu. Přišlo mi, že si prostě rozumíme, nesereme se a tak nějak spolu normálně vycházíme, takže jít s nimi na pokoj bylo fakt super.
Pak bylo zahájení soutěže, které bylo celkem nuda, jen naše vedoucí zničehonic vykřikla, že budeme v neděli muset odjet dřív a nezapomněla dodat, že jsme z Moravskoslezského kraje, takže si o nás hned všichni udělali obrázek. Ale bylo to mega funny, protože organizátoři vůbec nevěděli, jak zareagovat.
Poté už jsme měli volný program. Po nějaké době jsme s Jirky vyrazili někam, kde jsou lidi. Po nějaké době bloudění jsme došli na náměstí, kde to aspoň trochu žilo a potkali jsme zbytek Moravskoslezské grupy, která zrovna byla ve vietnamské restauraci. My tři jsme si dali jenom malinovku, a pak jsme po nějaké době šli zpátky na internát. A byla to fakt super noc. Všichni jsme vytáhli noťasy a programovali jsme a bavili se spolu o programování. To jsem prostě ještě nikdy nezažil. Oba borci mají naprogramované nějaké hry, takže mi to tam ukazovali a vysvětlovali a prostě jsme si rozuměli. Třeba takové blbosti, jako že jeden Jirka měl dvoufázové ověření na Googlu, což si z mého okolí neumí nikdo zapnout, natož aby věděl, že to je mnohem lepší a bezpečnější nebo třeba že když chtěl něco najít, tak používal klávesové zkratky a ty nejrychlejší způsoby, jak to najít a tak dále.. prostě úplně stejně jako já. Taky jsme mezi sebou házeli takové joky, že restart všechno vyřeší a tak, což pochopí jenom ajťáci, nikdo jiný. Jirka si nakonec ještě programoval text input, kdyby tam něco takového bylo, a strašně stresoval, protože mu to v Javě moc dobře nešlo.
Nakonec jsme šli spát kolem jedné, ale usnout jsme moc nemohli. Venku totálně bouřilo a blýskalo se, k tomu hráli v letním kině Jurský park a navíc tam byly fakt nahovno postele s malým polštářem, takže jsme se spolu ještě chvíli bavili, až jsme přece jenom usnuli.
# Day 1
Ráno jsme vstávali v šest, takže jsem naspal asi čtyři a půl hodiny. Po probuzení jsme šli na snídani a pak následovala soutěž. To byla naprostá katastrofa. Seděli jsme všichni tři vedle sebe, a protože tam moc nefungovala Wifi, tak nám Jirka zapnul data. Pak nám nejstarší porotce rozdal papíry a aniž by něco řekl, prostě všichni začali programovat. Zadání bylo naprosto odfláknuté s chybami a nejasnými větami, ale jako vyznat se v tom dalo. Horší bylo, že jsme museli načíst bitmapový obrázek (což ten nejstarší borec nejdřív vyřešil tak, že přejmenoval .png na .bmp xd). To jsem samozřejmě nikdy nedělal. Horší však bylo, že se mi přestal zobrazovat Jirkův hotspot a Wifi taky nefungovala. Po hodině jsem neměl vůbec nic, byl jsem naprosto triggered, že jsem se sem trmácel na tři dny, abych to tak zkurvil, byl jsem nasraný, že jsem místo toho mohl být na Ceca cupu, jediné, co mě uklidňovalo, bylo, že jsem si konečně našel nějaké programming buddies. No ale nakonec mi nějaký borec dal heslo k jiné Wifi, já jsem našel nějaký užitečný kód, zapl jsem Jaye Josepha na sluchátka a dostal se do luxusního flowu. Nakonec jsem vytvořil celkem povedenou aplikaci, které sice chybělo několik features, ale byl jsem se sebou spokojen, neboť jsem místo čtyř hodin měl v podstatě jenom tři. Oba Jirkové po soutěži byli celkem spokojení, což pro mé ego nebylo nejlepší, ale mi to moc nevadilo, věděl jsem, že tak půlku bodů dostanu a že jsem si to i užil.
Boy was I wrong! Ale to jsem samozřejmě v tu dobu ještě nevěděl. Takže jsme se z univerzity vydali na internát, kde byl na oběd řízek. Poté jsme měli celé odpoledne volné, protože na nepovinný program jsme samozřejmě nešli. Jirkové chtěli jít do nějakého bazénu, ale zaprvé nám počasí ukazovalo 100% srážky (nakonec nepršelo vůbec) a zadruhé já jsem neměl plavky, protože proč bych si na soutěž v programování bral plavky. Takže nakonec jsme šli do největšího akvária v ČR. Vstup stál 100 Kč a my jsme čekali něco naprosto hustého. A nakonec to bylo jedno trochu větší akvárium. Jakože celkem zklamání a vůbec jsme nevěděli, co na to říct xd.
Tak jsme se rozhodli, že půjdeme do nějakého obchodního centra. Jeden Jirka našel nějaké nejbližší, tak jsme tam šli.
/Joková vsuvka. Jeden Jirka používal místo normálních map Snapchat a strašně se bál té Javy, ten druhý programoval v Processingu, což jsme nepovažovali za programovací jazyk./
OC bylo celkem chillové. Jeden Jirka si tam dal BubbleTea za 140, a pak jsme šli do Mekáče, kde nám trvalo asi půl hoďky, než jsme si něco koupili, protože jsme čekali na slevy od Jirkova bratrance. Nakonec jsme tam byli tak hodinu a půl, a pak jsme šli zpět na internát, což trvalo asi tři čtvrtě hodiny. Pak jsme chvíli chillovali na pokoji, šli na večeři, byly špagety.
Po večeři jsme se vydali na univerzitu, kde měly být zveřejněny výsledky a případné námitky. No, to jsem myslel, že mě jebne. U mého čísla bylo napsané, že mám jenom 7 bodů z nějakých 120 a neuznali mi tam skoro nic. Jsem myslel, že ty porotce zabiju, protože jsem toho měl hodně udělaného. Jirkové měli taky nějaké výhrady, takže jsme čekali, až na nás vyjde řada na námitky. Těsně než jsme se dostali na řadu do nás začal jebat nějaký arogantní kokot, že na nás už prostě čas nebude. Tak jsme se nenechali odbýt, ale to byl fakt idiot. Dostal jsem se na řadu a borci už “Joo, tak tady jsme si to teda užili”. Já že wtf, však to fungovalo, zapnul jsem index.html a samé errory. Tak to je v prdeli, myslel jsem si. Pak mi došlo, že jsem to měl zkontrolovat, protože jsem to programoval se zapnutým live serverem, ale jim jsem odevzdal jenom index.html, který, jak jsem později zjistil, kvůli CORS nebere lokální path k souborům. Takže jsem jim to tam rozjel na live serveru, ale stejně mi nepřidali ani bod. Nevím proč, mohli pro mě něco udělat, ale jako jo, byla to moje chyba. Nakonec nějaké pořadí na papíru je celkem jedno, já si myslím, že jsem to celkem zvládl.
Pak jsme se spojili se zbytkem moravskoslezské grupy a šli jsme společně do nějaké hospody. Vedli nás nějací dva najebanci z jiného kraje, říkali, že ví, kam jdou, ale přitom nás vedli někam úplně do řitě. Nakonec jsme však nějakou hospodu našli, ale ani jeden Jirka nemůže pít pivo, takže jsme se od nich my tři odpojili a hledali jsme, kde si budeme moct dát dýmku. V sobotu to tam celkem žilo, ale my jsme nemohli najít ten podnik, ke kterému jsme šli na mapě. Nakonec jsme se rozhodli jít do toho podle nás horšího, který byl úplně nízko ve sklepě a bylo to scary, ale nakonec to tam byl naprostý chill. Prostě jsme seděli, borci měli tu dýmku, já jsem taky trochu zkusil, a bavili jsme se tak o všem, oni hodně o holkách, až jsem byl celkem překvapený, o čem všem.
Pak jsme šli zpátky a chtěli jsme se zase spojit s předchozí skupinou, ale v hospodě, ve které byli, už bylo zavřeno, takže jsme šli rovnou na intr. Tam jsme dorazili kolem jedné a šli jsme na pokoj. Tam jsem byl fakt úplně maximálně happy, protože to byl úplně dream. Prostě došli jsme v jednu večer s kamarády z dýmky a sedli jsme ke kompům a programovali jsme spolu, hráli hry a prostě měli jsme pořád o čem se bavit. Já nevím proč, ale mě to udělalo úplně radost. Prostě konečně jsem našel lidi, kteří jsou skoro stejní jako já. Úplně super.
# Day 2
Poslední den už se asi nestalo nic extra zajímavého. Byla snídaně a vyhlášení. My s Jirkama už jsme byli prostě na chill friendi, takže nám nic nechybělo. Na vyhlášení jsme zjistili, že MS kraj myslím dvě kategorie ze tří vyhrál a v té třetí jsme byli druzí. Bohužel sice nikdo z naší trojice, ale to už je jedno. Pak nás čekala zase úmorná cesta domů, ale nějak se to už zvládlo, já už jsem potřeboval odpočinek, takže mi vyhovovalo, že jsem v Regiojetu seděl sám. V Ostravě jsme se s Jirkama rozloučil a zjistil jsem, že tam se mnou na té soutěži byli tři borci z Opavy. Takže jsem aspoň nejel úplně sám. Ale byli to fakt nerdi.
Celkově, bylo to naprosto super. Ale soutěž stála za pěkné hovno.
![[Untitled 19.png|Untitled 19.png]]